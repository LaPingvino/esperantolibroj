% Glinda de Oz
% L. Frank Baum, tr. Donald Broadribb

!(images/000118.jpg)


!(images/000114.png)

!(images/000062.png)

!(images/000036.png)

!(images/000044.png)

!(images/000043.jpg)

!(images/000070.png)



GLINDA DE OZ

En kiu rakontiĝas la Ekcitaj Spertoj de Princino Ozma

de Oz, kaj Doroteo, dum ilia danĝera veturo al

la hejmo de la Platkapuloj, kaj al la Magia

Insulo de la Premloj, kaj kiel la sorĉ-

arto de Glinda la Bona savis

ilin el granda danĝero

DE

L. FRANK BAUM

“Reĝa Historiisto de Oz” 

ILUSTRITA DE

JOHN R. NEILL

TRADUKITA DE

DONALD BROADRIBB

!(images/000076.png)

* * 

Glinda de Oz

De Baum, L. Frank \(Lyman Frank\), 1856–1919

Ilustrita de Neill, John R. \(John Rea\), 1877–1943

Tradukita el la Angla al Esperanto de Broadribb, Donald \(Donald Richard\), 1933–

Unue eldonita en la Angla kiel *Glinda of Oz* de Reilly & Lee, 1920. 

Unue eldonita en Esperanto de Bookleaf Publishing, 1996. V[idu http://www.netword.com/broadribb](http://www.netword.com/broadribb)

Ĉi tiu traduko kopirajta © 1996 Donald Broadribb. Ĉi tiu eldono estas korektita versio, oktobro 2000. 

La ilustraĵoj kaj aranĝo de ĉi tiu eldono laŭeble plej konformas al tiuj de la originala Angla eldono de 1920. La litertipo estas 16 sur 18.7 pkt Elegant Garamond. 

!(images/000086.png)



Ĉi tiu Libro

estas Dediĉita

al

Mia Filo

Robert Stanton Baum

!(images/000120.png)

!(images/000131.png)



AL NIAJ LEGANTOJ

Glinda la Bona, la bela Sorĉistino de la Lando Oz kaj

amikino de Princino Ozma kaj Doroteo, konas multajn

personojn kiuj volas scii pli pri ŝi. Do, en la nova rakonto

pri Oz, S-ro L. Frank Baum, Reĝa Historiisto de Oz, 

verkis tutan libron pri kiel Glinda kaj la Sorĉisto kiel eble

plej forte strebis savi la Princinon kaj Doroteon de la

danĝeregoj kiuj minacis ilin kiam ili iris inter la

militantajn tribojn de la Platkapuloj kaj la Premloj. 

La fia Reĝino Ku-i-o, vanta kaj malbonega sorĉistino, 

vere kulpis pri la tuta problemo. Ŝi nepre sukcesis

malfeliĉigi la vivon de ĉiuj sur la magia, vitrakupolita

insulo de la Premloj. Kiam S-ro Baum rakontos al vi pri

kiom maltrankvilis ĉiu en la Lando Oz pri la Princino

Ozma kaj Doroteo kaj kian mirindan sorĉon Glinda devis

efektivigi por savi ilin, vi pleniĝos de ekscitiĝo kaj

admirado. Li konigas la plej kaŝitajn misterojn de magio. 



S-ro Baum faris sian plejeblon respondi al ĉiuj leteroj

de liaj malgrandaj teramikoj antaŭ ol li devis forlasi ilin, 

sed li ne povis respondi al ĉiuj, ĉar ili estis tre multaj. En

majo, mil naŭcent dek naŭ, li foriris por porti siajn

rakontojn al la malgrandaj infananimoj kiuj loĝis ĉi tie

antaŭ tre longe kaj tial ne povis mem legi la rakontojn

pri Oz. 

Ni tre bedaŭras ke li ne povis resti ĉi tie kaj ni

malfeliĉe devas informi vin ke ĉi tiu estas lia lasta

kompleta rakonto. Sed li postlasis kelkajn nefinitajn

notojn pri la Princino Ozma kaj la popolo de Oz kaj ni

promesas ke iam ni kunigos ilin kvazaŭ bildenigmon kaj

donos al vi pli da rakontoj pri la mirinda Lando Oz. 

Elkore, viaj amikoj, 

La Eldonistoj. 

!(images/000122.png)



LISTO DE ĈAPITROJ

1 Devo Vokas . . . . . . . . . . . . . . . . . . . . . . . . . . . . . . . . . . 13

2 Ozma kaj Doroteo . . . . . . . . . . . . . . . . . . . . . . . . . . . . . . 33

3 La Knabinoj de la Nebulo . . . . . . . . . . . . . . . . . . . . . . . . 47

4 La Magia Tendo . . . . . . . . . . . . . . . . . . . . . . . . . . . . . . . 53

5 La Magia Ŝtuparo . . . . . . . . . . . . . . . . . . . . . . . . . . . . . . 61

6 La Monto de Platkapuloj . . . . . . . . . . . . . . . . . . . . . . . . . 71

7 La Magia Insulo . . . . . . . . . . . . . . . . . . . . . . . . . . . . . . . 85

8 Reĝino Ku-i-o . . . . . . . . . . . . . . . . . . . . . . . . . . . . . . . . . 93

9 Lordino Aŭreks . . . . . . . . . . . . . . . . . . . . . . . . . . . . . . . 107

10 Sub la Akvo . . . . . . . . . . . . . . . . . . . . . . . . . . . . . . . . . 119

11 La Premloj Venkiĝas. . . . . . . . . . . . . . . . . . . . . . . . . . . . 129

12 La Diamanta Cigno . . . . . . . . . . . . . . . . . . . . . . . . . . . . 135

13 La Alarmilo . . . . . . . . . . . . . . . . . . . . . . . . . . . . . . . . . 149

14 La Konsilantoj de Ozma . . . . . . . . . . . . . . . . . . . . . . . . . 157

15 La Granda Sorĉistino . . . . . . . . . . . . . . . . . . . . . . . . . . . 167

16 La Sorĉitaj Fiŝoj . . . . . . . . . . . . . . . . . . . . . . . . . . . . . . 181

17 Sub la Granda Kupolo . . . . . . . . . . . . . . . . . . . . . . . . . . 191

18 La Lerteco de Ervik . . . . . . . . . . . . . . . . . . . . . . . . . . . . 205

19 Ruĝa Rira la Jukuhuo. . . . . . . . . . . . . . . . . . . . . . . . . . . 221

20 Perpleksiga Problemo . . . . . . . . . . . . . . . . . . . . . . . . . . . 231

21 La Tri Adeptoj . . . . . . . . . . . . . . . . . . . . . . . . . . . . . . . 243

22 La Subakvigita Insulo. . . . . . . . . . . . . . . . . . . . . . . . . . . 253

23 La Magiaj Vortoj . . . . . . . . . . . . . . . . . . . . . . . . . . . . . . 263

24 Glinda Triumfas . . . . . . . . . . . . . . . . . . . . . . . . . . . . . . 273

!(images/000101.png)

!(images/000116.png)



ĈAPITRO 1

G l i n d a , l a b o n a

Sorĉistino de Oz, sidis en

l a g r a n d a k o r t o d e l a

palaco, ĉirkaŭate de siaj

honorulinoj—cent el la

plej belaj knabinoj de la

Felando Oz. La korto de la

13



Glinda de Oz

palaco estis konstruita el malofta marmoro, belege

polurita. Fontoj tintadis muzike tie kaj tie; la vasta

kolonaro, sen muro sudaflanke, permesis ke la

knabinoj, kiam ili levis siajn kapojn de sia brodado, 

rigardadu pejzaĝon de rozkoloraj kampoj kaj arbaretoj

plenaj de fruktoj aŭ kovritaj de dolĉodoraj floroj. De

tempo al tempo unu el la knabinoj komencis kanton, 

kaj la aliaj partoprenis en la rekantaĵo, aŭ unu levis sin

kaj dancis, gracie svingetante sin laŭ la muziko de

harpo ludata de kunulino. Kaj tiam Glinda ridetis, ĝoje

vidante ke ŝiaj knabinoj kunmiksas ludon kaj laboron. 

Baldaŭ inter la kampoj objekto estis videbla, 

sekvante la larĝan padon kiu kondukis al la portalo de

la kastelo. Kelkaj el la knabinoj rigardis tiun objekton

envie; la Sorĉistino nur rigardetis ĝin kaj kapjesis per

sia majesta kapo kvazaŭ ĝi plaĉas, ĉar ĝi signifis la

venon de ŝia amikino kaj mastrino—la sola persono

en la tuta lando al kiu Glinda klinis sin. 

Laŭ la pado trotis ligna besto ligita al ruĝa ĉaro, kaj

kiam la kurioza tirbesto haltis ĉe la portalo descendis

el ĝi du junaj knabinoj, Ozma, Reganto de Oz, kaj ŝia

kunulino, Princino Doroteo. Ambaŭ estis vestitaj per

simplaj blankaj muslinaj roboj, kaj kurante supren sur

la marmoraj ŝtupoj de la palaco ili ridis kaj babiladis

14



Ĉapitro Unu

tiom gaje kiom se ili ne estus la plej gravaj personoj

en la plej bela felando de la mondo. 

La honorulinoj levis sin kaj staris kun klinitaj kapoj

por saluti la reĝinan Ozman, dum Glinda antaŭeniris

kun siaj brakoj etenditaj por saluti siajn gastojn. 

“Ni nur vizitas, komprenu,” diris Ozma. “Kaj

Doroteo kaj mi demandis al ni kiel pasigi la tagon kaj

ni ekpensis ke ni de pluraj semajnoj ne estas en via

Lando de la Kveluloj, do ni prenis la Segĉevalon kaj

rajdis rekte ĉi tien.” 

“Kaj tiom rapide ni veturis,” pludiris Doroteo, “ke

niaj hararoj estas tute malorditaj, ĉar la Segĉevalo faras

propran venton. Kutime oni bezonas tagon por veturi

ĉi tien el la Smeralda Urbo, sed mi kredas ke ni uzis

ne pli ol du horojn ĉifoje.” 

“Vi estas vere bonvenaj,” diris Glinda la Sorĉistino, 

kaj ŝi kondukis ilin tra la korton al sia belega

akceptohalo. Ozma prenis brakon de sia gastigantino, 

s e d D o r o t e o i o m p o s t r e s t i s , k i s a n t e k e l k a j n honorulinojn kiujn ŝi plej bone konis, parolante kun

aliaj, kaj sentigante al ĉiuj ke ŝi estas ilia amikino. 

Kiam fine ŝi restis kun Glinda kaj Ozma en la

akcepto-halo, ŝi trovis ilin serioze parolantaj pri la

stato de la popolo, kaj kiel pli feliĉigi kaj kontentigi

15



Glinda de Oz

ilin—kvankam ili jam estis la plej feliĉaj kaj kontentaj

personoj en la tuta mondo. 

Kompreneble tio interesis Ozman, sed ĝi ne multe

interesis Doroteon, do la knabineto kuris al granda

tablo sur kiu kuŝis malferma la Granda Arkivo-Libro

de Glinda. 

Tiu libro estas unu el la plej grandaj trezoroj en

Oz, kaj la Sorĉistino taksas ĝin pli utila ol iu ajn alia

el ŝiaj magiaĵoj. Pro tio ĝi estas firme ligita al la granda

marmora tablo per oraj ĉenoj, kaj kiam ajn Glinda

foriras de sia hejmo ŝi kunŝlosas la Grandan Libron

per kvin juvelitaj seruroj, kaj portas la ŝlosilojn sekure

kaŝitajn en sia sino. 

Mi supozas ke ne ekzistas en iu felando magiaĵo

komparebla kun la Arkivo-Libro, sur kies paĝoj

konstante presiĝas raporto pri ĉiu evento kiu okazas en

ĉiu parto de la mondo, je precize la sama momento

kiam ĝi okazas. Kaj la raportoj estas ĉiam fidindaj, 

kvankam kelkfoje ili ne donas tiom da detaloj kiom

oni deziras. Sed multaj eventoj okazas, do la raportoj

devas esti mallongaj ĉar alie eĉ la Granda Libro de

Glinda ne povus enteni ĉiujn. 

Glinda rigardis la raportojn plurfoje ĉiun tagon, kaj

Doroteo, kiam ajn ŝi vizitis la Sorĉistinon, amis rigardi

16

!(images/000022.png)



Ĉapitro Unu

en la Libron kaj vidi kio okazas ĉie. Ne estis multaj

raportoj pri la Lando Oz, kiu estas kutime pacoplena

kaj seneventa, sed hodiaŭ Doroteo trovis ke io tre

interesas ŝin. Efektive, la presitaj literoj ekaperadis sur

la paĝo dum ŝi rigardis. 

“Jen strangaĵo\!” ŝi krietis. “Ĉu vi sciis, Ozma, ke

ekzistas en via Lando Oz homoj nomataj Premloj?” 

“Jes,” respondis Ozma, venante al ŝia flanko, “mi

scias ke sur la Mapo de la Lando Oz, desegnita de

17



Glinda de Oz

Profesoro Ŝancel-Insekto, estas loko nomita ‘Premloj’, 

sed kiaj estas la Premloj mi ne scias. Mi konas neniun

kiu vidis ilin aŭ aŭdis pri ili. La Premlo-Lando estas

for ĉe la plejsupra rando de la Lando de la Gilikuloj, 

kun la sabla, netransirebla dezerto unuflanke kaj la

montoj de Ugabuo aliflanke. Pri tiu parto de la Lando

Oz mi scias tre malmulte.” 

“Mi supozas ke ankaŭ neniu alia scias multon pri

ĝi, escepte de la Premloj mem,” komentis Doroteo. 

“Sed la Libro diras: ‘La Premloj de Oz komencas

militon kontraŭ la Platkapuloj de Oz, kaj verŝajne

rezultos batalado kaj multaj problemoj.’ ” 

“Ĉu nur tion diras la Libro?” demandis Ozma. 

“Jen ĉiu vorto,” diris Doroteo, kaj Ozma kaj Glinda

ambaŭ rigardis la Arkivon kaj aspektis surprizitaj kaj

perpleksaj. 

“Diru al mi, Glinda,” diris Ozma, “kiuj estas la

Platkapuloj?” 

“Mi ne povas, via Moŝto,” konfesis la Sorĉistino. 

“Antaŭ nun mi neniam aŭdis pri ili, nek mi iam ajn

aŭdis mencion pri la Premloj. En la foraj anguloj de Oz

estas multaj kuriozaj kaŝitaj triboj de homoj, kaj

kompreneble mi ne konas tiujn kiuj neniam eliras el

siaj propraj landoj kaj kiujn neniam vizitas homoj el

18



Ĉapitro Unu

nia favorata parto de Oz. Tamen, se vi deziras tion, mi

povos informiĝi per miaj sorĉartoj iom pri la Premloj

kaj la Platkapuloj.” 

“Bonvolu,” respondis Ozma serioze. “Komprenu, 

Glinda, se ĉi tiuj estas homoj en Oz ili estas miaj

regatoj kaj mi ne povas permesi militojn aŭ problemojn

en la Lando kiun mi regas, se eblas al mi malebligi.” 

“Tute bone, via Moŝto,” diris la Sorĉistino. “Mi

klopodos akiri informon por gvidi vin. Bonvolu pardoni

ke dum iom da tempo mi forestos en mia Ĉambro de

Magio kaj Sorĉo.” 

“Ĉu mi rajtos akompani vin?” demandis Doroteo, 

fervore. 

“Ne, Princino,” estis la respondo. “Ĝenus la sorĉon

se iu kunĉeestus.” 

Do Glinda ŝlosis sin en sian propran Ĉambron de

Magio kaj Doroteo kaj Ozma atendis pacience ŝian

revenon. 

Post proksimume horo Glinda aperis, aspektante

profunde enpensema. 

“Via Moŝto,” ŝi diris al Ozma, “la Premloj loĝas sur

Magia Insulo en granda lago. Pro tio—ĉar la Premloj

uzas magion—mi malmulton povas trovi pri ili.” 

“Nu, mi ne sciis ke ekzistas lago en tiu parto de Oz,” 

19



Glinda de Oz

krietis Ozma. “La mapo montras ke rivero trairas la

Landon de la Premloj, sed ĝi montras neniun lagon.” 

“Ĉar la persono kiu faris la mapon neniam vizitis

tiun parton de la lando,” klarigis la Sorĉistino. “La lago

certe ekzistas, kaj en la lago estas insulo—Magia

Insulo—kaj sur tiu insulo loĝas la homoj nomataj

Premloj.” 

“Kiaj ili estas?” demandis la Regantino de Oz. 

“Mia magio ne povas informi min pri tio,” konfesis

Glinda, “ĉar la magio de la Premloj malebligas ke iu

ekster ilia regno sciu ion ajn pri ili.” 

“Scias la Platkapuloj, ĉar ili planas batali la

Premlojn,” sugestis Doroteo. 

“Eble,” respondis Glinda, “sed ankaŭ pri la

Platkapuloj mi povas akiri malmultan informon. Ili

estas popolo loĝanta sur monto tuj sude de la Lago de

la Premloj. La monto havas krutajn flankojn kaj larĝan, 

malplatan supron, kvazaŭ baseno, kaj en ĉi tiu baseno

la Platkapuloj havas siajn loĝejojn. Ankaŭ ili estas

magiuloj kaj kutime restas apartaj kaj malpermesas ke

ekster uloj vizitu ilin. Mi informiĝis ke ekzistas

proksimume cent personoj—viroj, virinoj kaj infanoj—

kaj la Premloj precize cent unu.” 

“Pri kio ili kverelis, kaj kial ili volas batali unu la

20

* * * * 

Ĉapitro Unu

alian?” estis la sekva demando de Ozma. 

“Mi ne povas informi vian Moŝton pri tio,” diris

Glinda. 

“Sed jen\!” kriis Doroteo, “estas kontraŭleĝe ke iu

ajn escepte de Glinda kaj la Sorĉisto magias en la

Lando Oz, do se tiuj du strangaj popoloj estas

magiuloj ili malobeas la leĝon kaj estas punindaj\!” 

Ozma ridetis al sia malgranda amikino. 

“Personoj kiuj ne konas min nek miajn leĝojn,” ŝi

diris, “prave ne obeas miajn leĝojn. Ni scias nenion

pri la Premloj aŭ la Platkapuloj, do verŝajne ili scias

nenion pri ni.” 

“Sed ili *devus* scii, Ozma, kaj *ni* devus scii. Kiu

informos ilin, kaj kiel ni bonkondutigos ilin?” 

“Tion,” respondis Ozma, “mi nun pripensas. Kion

vi konsilas, Glinda?” 

La Sorĉistino uzis iom da tempo pripensante tiun

demandon, antaŭ ol respondi. Poste ŝi diris:

“Se vi ne informiĝus pri la ekzisto de la Platkapuloj

kaj la Premloj, per mia Arkivo-Libro, vi tute ne

okupus vin pri ili aŭ iliaj kvereloj. Do, se vi ne atentos

tiujn popolojn, vi eble neniam denove aŭdos pri ili.” 

“Sed tio estus misa,” deklaris Ozma. “Mi estas

Reganto de la tuta Lando Oz, inkluzive de la Lando de

21



Glinda de Oz

la Gilikuloj, la Lando de la Kveluloj, la Lando de la

Palpbrumoj, kaj la Lando de la Manĝtuloj, krome

ankaŭ de la Smeralda Urbo, kaj ĉar mi estas la Princino

de ĉi tiu felando mia devo estas certigi ke mia tuta

popolo—kie ajn ili estas—estas feliĉaj kaj kontentaj kaj

solvi iliajn disputojn kaj malebligi kverelojn. Do

kvankam la Premloj kaj Platkapuloj ne konas min kaj

ne scias ke mi estas ilia laŭrajta Reganto, mi nun scias

ke ili loĝas en mia regno kaj estas miaj regatoj, do mi

ne plenumus mian devon se mi fortenus min de ili kaj

lasus ilin batali.” 

“Vera fakto, Ozma,” komentis Doroteo. “Vi devas iri

al la Lando de la Gilikuloj kaj certigi ke tiuj popoloj

bone kondutos kaj ĉesos kvereli. Sed kiel vi faros tion?” 

“Tio estas enigmo ankaŭ por mi, via Moŝto,” diris la

Sorĉistino. “Povos esti danĝere se vi eniros tiujn

strangajn landojn, kie la homoj estas eble ferocaj kaj

militemaj.” 

“Mi ne timas,” diris Ozma, ridetante. 

“Ne temas pri timo,” argumentis Doroteo. 

“Kompreneble ni scias ke vi estas feino, kaj ke ne eblas

mortigi aŭ vundi vin, kaj ni scias ke vi havas multan

propran magion kiel helpilon. Sed, Ozma kara, 

malgraŭ tio vi jam antaŭ nun suferegis pro viaj

22

* * 

Ĉapitro Unu

fimalamikoj, kaj ne estas ĝuste ke Reganto de la tuta

Oz endanĝerigas sin.” 

“Eble tute ne estos danĝero,” respondis Ozma, kun

malgranda rido. “Ne *imagu* danĝeron, Doroteo, ĉar

nepre oni imagu nur bonaĵojn, kaj ni ne scias ke la

Premloj kaj Platkapuloj estas fiuloj aŭ miaj

malamikoj. Eble ili bone kondutos kaj obeos

konsilon.” 

“Doroteo pravas, via Moŝto,” asertis la Sorĉistino. 

“Estas vere ke ni scias nenion pri tiuj foraj regatoj, 

krom ke ili planas batali unu la alian, kaj havas iom

da magia povo disponebla. Tiaj uloj malamas akcepti

ke aliuloj altrudas sin kaj ili pli verŝajne malamos vian

venon inter ilin ol akceptos vin amikeme kaj gracie laŭ

via merito.” 

“Se vi havus armeon kunpreneblan,” aldonis

Doroteo, “estus malpli malbone; sed ne ekzistas armeo

en la tuta Oz.” 

“Mi havas unu soldaton,” diris Ozma. 

“Jes, la soldato kun la verda barbo; se li timegas sian

pafilon kaj neniam ŝargas ĝin. Mi certas ke li forkurus

anstataŭ batali. Kaj unu soldato, eĉ kuraĝa, ne povus

multe efiki kontraŭ ducent unu Platkapuloj kaj

Premloj.” 

23



Glinda de Oz

“Kion do, amikoj, vi sugestas?” demandis Ozma. 

“Mi konsilas ke vi sendu la Sorĉiston de Oz al ili, 

kaj li informu ilin ke batali estas kontraŭ la leĝoj de

Oz, kaj ke vi ordonas ke ili repaciĝu kaj amikiĝu,” 

proponis Glinda. “La Sorĉisto diru al ili ke ili

puniĝos se ili rifuzos obei la ordonojn de la Princino

de la tuta Lando Oz.” 

Ozma kapneis, indikante ke la konsilo ne plaĉis al

ŝi. 

“Sed kion se ili rifuzus?” ŝi demandis. “Mi devus

plenumi mian minacon kaj puni ilin, kaj tio estus

malplaĉa kaj malfacila. Mi certas ke estos pli bone ke

mi iru paceme, sen armeo kaj armite nur per mia

aŭtoritato kiel Reganto, kaj petegu ilin obei min. 

Tiam, se ili montriĝos obstinaj, mi povos turni min

al alia rimedo por obeigi ilin.” 

“Estas delikata afero, negrave kiel oni rigardas

ĝin,” ĝemis Doroteo. “Mi bedaŭras, nun, ke mi

rimarkis la informon en la Granda Libro.” 

“Sed ĉu vi ne povas kompreni, mia kara, ke mi

devas plenumi mian devon, nun kiam mi konscias pri

tiu problemo?” demandis Ozma. “Mi firme intencas

tuj iri al la Magia Insulo de la Premloj kaj al la

sorĉita monto de la Platkapuloj, kaj malebligi militon

24

!(images/000035.png)

!(images/000130.png)



Glinda de Oz

kaj malpacon inter iliaj loĝantoj. Nur estas decidende

ĉu estos pli bone ke mi iru sola, aŭ faru grupon de

miaj amikoj kaj lojalaj subtenantoj kiuj akompanu

min.” 

“Se vi iros mi volas ankaŭ iri,” deklaris Doroteo. 

“Negrave kio okazos estos plezure—ĉar ĉia ekscitiĝo

estas plezura—kaj mi nenial volus ne sperti ĝin\!” 

26

* * * * 

Ĉapitro Unu

Nek Ozma nek Glinda atentis tiun deklaron, ĉar ili

profunde pripensadis la seriozan aspekton de ĉi tiu

proponita aventuro. 

“Multaj amikoj volonte akompanus vin,” diris la

Sorĉistino, “sed neniu el ili povus eĉ iomete protekti

vin se vi renkontus danĝeron. Vi mem estas la plej

potenca feino en Oz, kvankam kaj mi kaj la Sorĉisto

disponas pri pli varia aro da magiaj artoj. Tamen, vi

disponas pri unu arto kiun neniu alia persono en la

mondo povas egali—la arto akiri la amon de aliaj

personoj kaj instigi ke aliaj personoj amu riverenci

antaŭ via gracia ĉeesto. Pro tio mi kredas ke vi povos

fari pli da bono sole ol kun granda nombro da regatoj

akompanantaj vin.” 

“Ankaŭ mi kredas tion,” konsentis la Princino. “Mi

estos tute kapabla protekti min, komprenu, sed eble mi

ne povus egale bone protekti aliulojn. Tamen mi ne

serĉas oponon. Mi parolos al tiuj popoloj per

amikemaj vortoj kaj solvos ilian disputon—negrave kia

ĝi estas—juste.” 

“Ĉu vi ne kunprenos *min*?” petegis Doroteo. “Vi

bezonos *iun* akompananton, Ozma.” 

La Princino ridetis al sia malgranda amikino. 

“Mi tute ne scias kial vi ne akompanu min,” estis

27



Glinda de Oz

ŝia respondo. “Du knabinoj ne estas tre batalaspektaj

kaj ili ne suspektos pri ni ke ni venas pro alia celo ol

amikeco kaj paco. Sed, por malebligi militon kaj

malpacon inter tiuj koleraj popoloj, ni devas tuj iri al

ili. Ni reiru tuj al la Smeralda Urbo kaj preparu por

ke ni komencu nian veturon frue morgaŭ matene.” 

Al Glinda ne tute plaĉis tiu plano, sed ŝi ne povis

elpensi pli bonan rimedon por solvi la problemon. Ŝi

sciis ke Ozma, malgraŭ siaj mildeco kaj dolĉa humoro, 

kutimis resti kun kiu ajn decido ŝi faris kaj ne estis

facile forturnebla de sia celo. Krome ŝi ne povis

koncepti grandan danĝeron por la feina Reganto de

Oz en la entrepreno, eĉ se la nekonata popolo kiun si

vizitos montriĝos obstinaj. Sed Doroteo ne estis feino; 

ŝi estis knabineto kiu venis el Kansas por loĝi en la

Lando Oz. Doroteo eble renkontos danĝerojn kiuj por

Ozma estus malgravaj sed por “Terulino” estus tre

gravaj. 

La fakto mem ke Doroteo loĝis en Oz, kaj ŝia

amikino Ozma faris ŝin Princino, malebligis ke ŝi

mortos aŭ suferos gravan korpodoloron dum ŝi loĝos

en tiu felando. Ŝi ankaŭ ne povis plu kreski, kaj restos

ĉiam la sama knabineto kiu venis al Oz, escepte de se

ŝi foriros de tiu felando aŭ estos ŝtelita el ĝi. Sed

28

!(images/000079.png)



Ĉapitro Unu

malgraŭe, Doroteo estis mortkapabla, kaj povus eble

detruiĝi, aŭ kaŝiĝi kie neniu el ŝiaj amikoj povus trovi

ŝin. Eblus, ekzemple, ke iu distranĉus ŝin, kaj la pecoj, 

kvankam plu vivantaj kaj sendoloraj, povus vaste

disŝutiĝi; aŭ ŝi eble enteriĝus tre profunde, aŭ

“detruiĝus” alimaniere fare de fimagiistoj, se nenio

29

!(images/000006.png)



Glinda de Oz

taŭge protektus ŝin. Tiujn faktojn Glinda pripensadis

dum ŝi paŝis reĝine en sia marmora halo. 

Fine la bona Sorĉistino paŭzis kaj tiris ringon de

sia fingro, kaj transdonis ĝin al Doroteo. 

“Portu tiun ringon konstante ĝis via reveno,” ŝi diris

al la knabino. “Se serioza danĝero minacos vin, turn

la ringon sur via fingro unufoje dekstren kaj post tio

unu fojon maldekstren. Tio sonigos la alarmilon en

mia palaco kaj mi tuj venos savi vin. Sed uzu la ringon

30



Ĉapitro Unu

nur se vin vere minacas detruo. Dum vi restos kun

Princino Ozma mi kredas ke ŝi povos protekti vin

kontraŭ ĉio malpli danĝera.” 

“Dankon, Glinda,” respondis Doroteo dankeme, 

dum ŝi metis la ringon sur sian fingron. Mi ankaŭ

surportos mian Magian Zonon kiun mi prenis de la

Reĝo de la Knomoj, do verŝajne mi estos sekura

kontraŭ io ajn kion volos fari al mi la Premloj kaj

Platkapuloj.” 

Ozma devis fari multajn aranĝojn antaŭ ol povi

foriri de sia trono kaj sia palaco en la Smeralda Urbo, 

eĉ por nur kelktaga veturo, do ŝi adiaŭis Glindan kaj

kun Doroteo ŝi grimpis en la Ruĝan Ĉaron. Vorto al

la ligna Segĉevalo instigis tiun mirindan beston

komenci la reiron, kaj tiom rapide li kuris ke Doroteo

ne povis paroli aŭ fari ion ajn alian ol firme teni sian

seĝon dum la tuta reveturo al la Smeralda Urbo. 

31

!(images/000117.png)

!(images/000124.png)



ĈAPITRO 2

Loĝanta en la palaco de

O z m a t i u t e m p e e s t i s

vivanta Birdotimigilo, tre

rimarkinda kaj inteligenta

besto kiu iam regis la

Landon Oz dum mal-

longa periodo kaj estis

33



Glinda de Oz

multe amata kaj respektata de la tuta popolo. Iam

Manĝtula kultivisto plenigis malnovan vestokompleton

per pajlo kaj metis plenigitajn botojn sur la piedojn kaj

uzis paron da plenigitaj katunaj gantoj kiel manojn. 

La kapo de la Birdotimigilo estis plenigita sako ligita

al la korpo, kun okuloj, nazo, buŝo kaj oreloj pentritaj

sur la sako. Kiam ĉapelo estis sur la kapo, la tuto estis

bona homimitaĵo. La kultivisto metis la Birdotimigilon

sur stangon en sia maizkampo kaj ĝi ekvivis

kuriozmaniere. Doroteon, kiu preterpasadis la

kampon, alvokis la viva Birdotimigilo kaj ŝi levis lin

de lia stango. Li akompanis ŝin al la Smeralda Urbo, 

kie la Sorĉisto de Oz donis al li bonegan cerbon, kaj

la Birdotimigilo baldaŭ fariĝis grava persono. 

Ozma taksis la Birdotimigilon unu el siaj plej bonaj

amikoj kaj plej lojalaj regatoj, do la matenon post sia

vizito al Glinda ŝi petis lin anstataŭi ŝin kiel Reganto

de la Lando Oz dum ŝi forestos veturante, kaj la

Birdotimigilo tuj akceptis sendemande. 

Ozma avertis Doroteon gardi sekreta la veturon kaj

diri nenion al iu ajn pri la Premloj kaj la Platkapuloj

antaŭ ilia reveno, kaj Doroteo promesis obei. Ŝi

sopiregis informi siajn amikinojn, etan Troton kaj

Betinjon Bobin, pri la aventuro kiun ili entreprenas, 

34



Ĉapitro Du

sed evitis diri vorton pri la temo kvankam ambaŭ tiuj

knabinoj loĝis kun ŝi en la palaco de Ozma. 

Efektive, nur Glinda la Sorĉistino sciis ke ili iras, 

ĝis post ilia foriro, kaj eĉ la Sorĉistino ne sciis ĝuste

kion ili intencas fari. 

Princino Ozma prenis la Segĉevalon kaj la Ruĝan

Ĉaron, kvankam ŝi ne certis ke ekzistas ĉarvojo tute

ĝis la Lago de la Premloj. La Lando Oz estas iom

granda loko, ĉirkaŭata ĉiuflanke de Mortiga Dezerto

kiu estas netransirebla, kaj la Lando de la Premloj, laŭ

la mapo, estis en la plej fora nordokcidenta parto de

Oz, borde de la norda dezerto. Ĉar la Smeralda Urbo

estis en la preciza centro de Oz, la vojo de tie al la

Premloj ne estis malgranda. 

Proksime al la Smeralda Urbo la lando estas dense

loĝata ĉiudirekte, sed ju pli oni foriras de la urbo des

malpli estas da homoj, kaj la partoj kiuj estas borde de

la dezerto havas malgrandajn loĝantarojn. Ankaŭ

malmulte konataj de la popolo de Oz estas tiuj foraj

regionoj, escepte de la sudo kie loĝas Glinda kaj kie

Doroteo ofte vagis dum esplorveturoj. 

Plej malmulte konata estas la Lando de la Gilikuloj, 

kiu estas la loĝejo de multaj strangaj bandoj de popoloj

inter siaj montoj kaj valoj kaj arbaroj kaj riveroj, kaj

35



Glinda de Oz

Ozma nun celis la plej foran parton de la Lando de

la Gilikuloj. 

“Mi vere bedaŭras,” diris Ozma al Doroteo, dum

ili forveturis en la Ruĝa Ĉaro, “ne scii pli pri la

mirinda Lando kiun mi regas. Mia devo estas

konatiĝi kun ĉiu tribo de homoj kaj ĉiu stranga kaj

kaŝita lando en la tuta Oz, sed min tiom okupas en

mia palaco la farado de leĝoj kaj la planado por la

komforto de ĉiuj kiuj loĝas proksime de la Smeralda

Urbo, ke mi ne ofte trovas tempon por longaj

veturoj.” 

“Nu,” respondis Doroteo, “ni verŝajne trovos

multon dum ĉi tiu veturo, kaj certe ni sciiĝos pri la

Premloj kaj la Platkapuloj. Tempo ne multe gravas en

la Lando Oz, ĉar ni ne kreskas nek maljuniĝas nek

malsaniĝas nek mortas, kiel en aliaj landoj; do, se ni

esploros unu lokon post alia, iam ni scios ĉion pri ĉiu

loketo en Oz.” 

Doroteo portis ĉirkaŭ sia talio la Magian Zonon de

la Reĝo de la Knomoj, kiu protektis ŝin kontraŭ

damaĝo, kaj la Magia Ringo donita al ŝi de Glinda

estis sur ŝia fingro. Ozma nur metis malgrandan

arĝentan sceptron en sian sinon, ĉar feinoj ne uzas

kemiaĵojn kaj herbojn kaj la magiilojn de sorĉistinoj

36

!(images/000068.png)



Ĉapitro Du

kaj sorĉistoj. La Arĝenta Sceptro estis la sola armilo

agresa kaj defenda de Ozma kaj uzante ĝin ŝi povis

fari multajn aferojn. 

Ili foriris de la Smeralda Urbo ĝuste je la sunleviĝo

kaj la Segĉevalo kuris tre rapide tra la vojoj norden, 

sed post kelkaj horoj, la ligna besto devis malrapidigi

siajn krurojn ĉar la domoj de kultivistoj fariĝis tre

malmultaj kaj maloftaj kaj ofte tute ne ekzistis vojoj

laŭ la direkto kien ili volis iri. Tiam ili transiris la

kampojn, evitante grupojn de arboj kaj trairante la

37



Glinda de Oz

riverojn kaj riveretojn kiam ili atingis ilin. Sed fine ili

atingis larĝan montetoflankon dense kovritan de vepro, 

tra kiun la ĉaro ne povis iri. 

“Estos malfacile por vi kaj mi trairi sen ŝiri niajn

robojn,” diris Ozma, “do ni devos lasi la Segĉevalon

kaj la Ĉaron ĉi tie ĝis nia reveno.” 

“Estas bone,” Doroteo respondis. “Mi jam enuas

pro veturado. Ĉu vi s’pozas, Ozma, ke ni estas iom

proksime al la Lando de la Premloj?” 

“Mi ne scias, Doroteo kara, sed mi scias ke ni iradis

ĝustadirekten, do ni certe trovos ĝin iam.” 

La vepro estis preskaŭ kia aro da nealtaj arboj, ĉar

ĝi atingis ĝis la kapoj de la du knabinoj, kiuj ne estis

tre altaj. Ili devis malrekte trairadi ĝis Doroteo timis

ke ili perdiĝos, kaj fine haltigis ilin kuriozaĵo kiu baris

ilin de plua irado. Ĝi estis giganta araneaĵo—kvazaŭ

teksita de gigantaj araneoj—kaj la delikata puntaĵo

estis forte ligita al la branĉoj de la arbustoj kaj daŭris

dekstren kaj maldekstren en la formo de duoncirklo. 

La fadenoj de tiu araneaĵo estis brile purpuraj kaj

teksitaj laŭ multaj artismaj desegnoj, sed ĝi atingis de

la tero al branĉoj super la kapoj de la knabinoj kaj

formis ian barilon kiu enheĝis ilin. 

“Tamen ĝi ne aspektas tre fortika,” diris Doroteo. 

38



Ĉapitro Du

“Eble ni povus trarompi.” Ŝi provis sed trovis la

araneaĵon pli fortika ol ĝi aspektis. Malgraŭ ĉia

klopodo ŝi ne povis rompi eĉ unu fadenon. 

“Ni devos reiri, mi kredas, kaj klopodi ĉirkaŭiri tiun

strangan araneaĵon,” Ozma decidis. 

Do ili turnis sin dekstren kaj, sekvinte la araneaĵon

trovis ke laŭŝajne ĝi etendiĝis por formi veran cirklon. 

Plu kaj plu ili iris ĝis ĝis fine Ozma diris ke ili revenis

al la preciza loko ĉe kiu ili komencis. “Jen poŝtuko

kiun vi faligis kiam ni estis ĉi tie antaŭe,” ŝi diris al

Doroteo. 

“Tiukaze oni konstruis la araneaĵon malantaŭ ni, 

post kiam ni marŝis en la kaptilon,” krietis la

knabineto. 

“Vere,” akordis Ozma, “malamiko provis kapti

nin.” 

“Kaj sukcesis,” diris Doroteo. “Sed kiu?” 

“Ĝi estas aranea, mi certas,” respondis Ozma, “sed

la araneo devas esti giganta.” 

“Tutvere\!” kriis voĉo malantaŭ ili. Ili rapide turnis

sin kaj vidis grandan purpuran araneon kiu sidis eble

du metrojn for kaj rigardadis ilin per siaj malgrandaj

brilantaj okuloj. 

Poste rampis el inter la arbustoj dekduo pli da

39



Glinda de Oz

grandaj purpuraj araneoj, kiuj salutis la unuan kaj

diris:

“La reto estas finita, Ho Reĝo, kaj la fremduloj estas

kaptitaj.” 

Al Doroteo neniom plaĉis la aspekto de tiuj araneoj. 

Ili havis grandajn kapojn, akrajn ungojn, malgrandajn

okulojn kaj vilan hararon sur siaj tutaj purpuraj

korpoj. 

“Ili fiaspektas,” ŝi flustris al Ozma. “Kion ni faru?” 

Ozma rigardis la araneon maltrankvilvizaĝe. 

“Kion vi celas kaptinte nin?” ŝi demandis. 

“Ni bezonas ke iu prizorgu nian domon,” 

respondis la Reĝo de la Araneoj. “Balaado kaj

senpolvigado estas farendaj, kaj polurado kaj

telerlavado, kaj mia popolo malamas fari tian laboron. 

Do ni decidis ke se fremduloj venos ni kaptos ilin

kaj sklavigos ilin.” 

“Mi estas Princino Ozma, Reganto de la tuta Oz,” 

diris la knabino digne. 

“Nu, mi estas la Reĝo de ĉiuj Araneoj,” estis la

respondo, “sekve mi estas via mastro. Venu kun mi al

mia palaco kaj mi instruos vin pri via laboro.” 

“Mi rifuzas,” diris Doroteo ofendite. “Ni rifuzas

obei vin.” 

40

!(images/000002.jpg)

!(images/000008.png)



Ĉapitro Du

“Pri tio nur atentu,” respondis la Araneo severtone, 

kaj la sekvan momenton li ĵetis sin rekte al Doroteo, 

malfermante la ungojn en siaj kruroj kaj celante kapti

kaj pinĉi ŝin per la akraj puntoj. Sed la knabino portis

sian Magian Zonon kaj ne estis vundita. La Reĝo de

41

Glinda de Oz

la Araneoj eĉ ne povis tuŝi ŝin. 

Li rapide turnis sin kaj sin ĵetis al Ozma, sed ŝi

tenis sian Magian Sceptron super lia kapo kaj la

monstro reĵetiĝis kvazaŭ frapite. 

“Plej bone estos liberigi nin,” Doroteo konsilis lin, 

“ĉar vi vidas ke vi ne povas damaĝi nin.” 

“Tion mi vidas,” respondis la Reĝo de la Araneoj

kolere. “Via magio estas pli forta ol la mia. Sed mi ne

helpos vin eskapi. Se vi sukcesos rompi la magian

reton kiun mia popolo teksis vi povos foriri; se ne vi

devos resti ĉi tie kaj morti pro malsato.” 

“Estas pli da magio en mia felando ol mi eĉ

sonĝis,” komentis la bela Ozma, ĝemante pro bedaŭro. 

“Evidentas ke miaj leĝoj ne estas obeataj, ĉar eĉ tiuj

monstraj araneoj defias min per magio.” 

“Ne gravas nun,” diris Doroteo; “ni trovu kion ni

povas fari por eskapi el ĉi tiu kaptilo.” 

Nun ili ekzamenis tre zorge la araneaĵon kaj

miregis pro ĝia fortikeco. Kvankam pli fajna ol la plej

fajnaj haroj, ĝi rezistis ĉiun ilian klopodon rompi ĝin, 

eĉ kvankam ambaŭ knabinoj plenpeze ĵetis sin

kontraŭ ĝin. 

“Ni devos trovi ian ilon kiu tranĉos la fadenojn

de la araneaĵo,” diris Ozma, fine. “Ni ĉirkaŭserĉu

42

Ĉapitro Du

tian ilon.” 

Do ili vagis inter la arbustoj kaj fine trovis

neprofundan lageton, kiun formis malgranda

bobelanta fonto. Doroteo klinis sin por trinki kaj trovis

en la akvo verdan krabon, proksimume grandan kiel

ŝia mano. La krabo havis du grandajn akrajn pinĉilojn, 

kaj tuj kiam Doroteo vidis ilin ŝi komprenis ke tiuj

pinĉiloj povos savi ilin. 

“Alvenu el la akvo,” ŝi vokis al la krabo; “mi volas

paroli al vi.” 

Iom pigre la krabo levis sin al la surfaco kaj

ekkaptis rokeron. Kun la kapo sub la akvo li diris

kolervoĉete:

“Kion vi volas?” 

“Ni volas ke vi tranĉu la reton de la purpuraj

araneoj per viaj pinĉiloj, por ke ni povu trairi,” 

respondis Doroteo. “Vi povos, ĉu ne?” 

“Mi supozas ke jes,” respondis la krabo. “Sed se mi

faros tion, kiel vi pagos min?” 

“Kion vi deziras?” Ozma demandis. 

“Mi volas esti blanka anstataŭ verda,” diris la krabo. 

“Verdaj kraboj estas tre oftaj, kaj blankaj estas tre

maloftaj; krome la purpuraj araneoj, kiuj plene kovras

ĉi tiun montetoflankon, timas blankajn krabojn. Ĉu vi

43

Glinda de Oz

povus blankigi min se mi akceptus tranĉi la reton por

vi?” 

“Jes,” diris Ozma, “mi facile povas fari tion. Kaj, 

por ke vi sciu ke mi parolas la veron, mi ŝanĝos vian

koloron jam nun.” 

Ŝi gestis per sia arĝenta sceptro super la lageto kaj

la krabo tuj fariĝis neĝoblanka—escepte de liaj okuloj

kiuj restis nigraj. La besteto vidis sian speguliĝon en

la akvo kaj tiom ĝojis ke li tuj rampis el la lageto kaj

komencis movi sin malrapide al la araneaĵo, 

malantaŭenirante de la lageto. Li moviĝis tiom

malrapide ke Doroto elkriis senpacience: “Jadi, tio tute

ne sufiĉas\!” Preninte la krabon per siaj manoj ŝi kure

portis lin al la araneaĵo. 

Eĉ tiam ŝi devis suprenteni lin, tiel ke li povis atingi

per siaj pinĉiloj fadenon post fadeno de la delikate

punta purpura araneaĵo, kiujn li povis tranĉi per unu

pinĉo. 

Kiam sufiĉa reto estis tranĉita por ke ili trairu, 

Doroteo rekuris al la lageto kaj metis la blankan

krabon en la akvon, kaj post tio ŝi reiris al Ozma. Ili

ĝustatempe eskapis tra la reto, ĉar pluraj purpuraj

araneoj nun aperis, trovinte ke la reto estas tranĉita, 

kaj se la knabinoj ne kurus rapide tra la aperturon la

44

!(images/000009.png)

Ĉapitro Du

araneoj rapide riparus la tranĉolokojn kaj rekaptus ilin. 

Ozma kaj Doroteo kuris kiel eble plej rapide kaj

kvankam la koleraj araneoj ĵetis grandan nombron da

retofadenoj celante ilin, esperante lazi ilin aŭ impliki

ilin per la fadenoj, ili sukcesis eskapi kaj grimpi al la

supro de la monteto. 

45

!(images/000018.png)

!(images/000019.png)

ĈAPITRO 3

D e l a s u p r o d e l a

m o n t e t o O z m a k a j

Doroteo subenrigardis en

la preteran valon kaj miris

trovante ĝin plena de

flosanta nebulo kiu estis

densa kiel fumo. Nenio en

47

Glinda de Oz

la valo estis videbla krom tiuj ondoj de nebulo, sed

pretere, aliflanke, leviĝis herbokovrita monteto kiu

aspektis tre bela. 

“Nu,” diris Doroteo, “kion ni faru, Ozma? Ĉu ni

marŝu en tiun densan nebulon, kaj verŝajne perdiĝu

en ĝi, aŭ atendu ĝian foriĝon?” 

“Mi ne certas ke ĝi foriĝos, negrave kiom longe ni

atendos,” respondis Ozma, dubeme. “Se ni volas

pluiri, mi kredas ke ni devos provi marŝi en la nebulo.” 

“Sed ni ne povos vidi kien ni iras aŭ sur kion ni

tretas,” protestis Doroteo. “Eble estas teruraĵoj kaŝitaj

en tiu nebulo, kaj mi timas jam pro la penso ke mi

vados en ĝi.” 

Eĉ Ozma videble hezitis. Ŝi estis silenta kaj

pensema dum kelka tempo, rigardante la nebulondojn

tre grizajn kaj malbonvenigajn. Fine ŝi diris:

“Mi kredas ke tiu estas Nebula Valo, kie tiuj

malsekaj nuboj estas konstantaj ĉar eĉ la sunbrilo ne

forpelas ilin. Sekve sendube la Knabinoj de la Nebulo

loĝas tie, kaj ili estas feinoj kaj nepre respondos al mia

voko.” 

Ŝi metis siajn du manojn antaŭ sian buŝon, kavigis

ilin, kaj elvoĉis klaran, trilan, birdosimilan vokon. Ĝi

flosis malproksimen super la nebulaj ondoj kaj baldaŭ

48

Ĉapitro Tri

aŭdiĝis responda sono simila, kvazaŭ de fora eĥo. 

Tio multe imponis Doroteon. Ŝi vidis multajn

strangajn eventojn post sia alveno al ĉi tiu felando, sed

jen nova sperto. Ordinare Ozma estis tute kia ĉiu

knabineto kian oni hazarde renkontas—simpla, gaja, 

kiel eble plej aminda—tamen kun iometa sinforteno

kiu donis al ŝi dignon eĉ dum ŝia plej gaja humoro. 

Tamen kelkfoje, sidante sur sia trono kaj komandante

siajn regatojn, aŭ kiam ŝiaj fepovoj estis utiligataj, 

Doroteo kaj ĉiuj aliaj apudaj sentis respektegon al sia

bela knabina Reganto kaj agnoskis ŝian superecon. 

Ozma atendis. Baldaŭ el la ondoj leviĝis belaj

formoj, vestitaj per felecaj, longaj vestoj el grizo kiuj

estis apenaŭ distingeblaj disde la nebulo. Ankaŭ ilia

hararo estis nebulkolora, nur iliaj brilantaj brakoj kaj

dolĉaj, palaj vizaĝoj pruvis ke ili estas vivantaj, 

inteligentaj uloj respondantaj al la voko de fratina

feino. 

Kiel marnimfoj ili ripozis sur la sino de la nuboj, 

kun siaj okuloj demandeme rigardantaj la du

knabinojn kiuj staras sur la kresto. Unu proksimiĝis

kaj al ŝi Ozma diris:

“Ĉu vi bonvolos porti nin al la kontraŭa

montetoflanko? Ni timas marŝi en la nebulon. Mi

49

!(images/000011.png)

Glinda de Oz

estas Princino Ozma de Oz, kaj ĉi tiu estas mia

amikino Doroteo, Princino de Oz.” 

La Knabinoj de la Nebulo pli proksimiĝis, 

etendante siajn brakojn. Senhezite Ozma antaŭeniris

kaj lasis ke ili ĉirkaŭbrakumu ŝin kaj Doroteo

ekkuraĝis sekvi. Tre delikate la Knabinoj de la Nebulo

tenis ilin. Doroteo opiniis la brakojn malvarmaj kaj

nebulaj—ili tute ne ŝajnis realaj—tamen ili subtenis la

du knabinojn super la surfaco de la ondoj kaj flosis

kun ili tiom rapide al la kontraŭa verda montetoflanko

ke la knabinoj miregis trovante sin metitaj sur la

herbon antaŭ ol percepti ke la transporto jam

komenciĝis. 

50

!(images/000029.png)

Ĉapitro Tri

“Dankon\!” diris Ozma dankeme, kaj Doroteo

ankaŭ esprimis sian dankon pro la servo. 

La Knabinoj de la Nebulo ne respondis, sed ili

ridetis kaj gestis adiaŭe al ili per siaj manoj dum

denove ili flosis en la nebulon kaj malaperis. 

51

!(images/000039.png)

!(images/000112.png)

ĈAPITRO 4

“Nu,” diris Doroteo

ridante, “tio estis pli facila

ol mi anticipis. Valoras, 

kelkfoje, esti vera feino. 

Sed mi ne volus esti feino

ĉ i a m l o ĝ a n t a e n a ĉ a

nebulo.” 

53

Glinda de Oz

Nun ili grimpis la kreston kaj trovis antaŭ si

plezurigan ebenaĵon kiu etendiĝis multajn kilometrojn

ĉiudirekte. Belodoraj sovaĝaj floroj troviĝis dise en la

herbo; estis arbustoj kun belaj floroj kaj bongustegaj

fruktoj; tie kaj tie aro da dignaj arboj pliigis la belecon

de la pejzaĝo. Sed ne estis loĝejoj aŭ spuroj de vivo. 

La preteran flankon de la ebenaĵo bordis vico de

palmoj, kaj tuj antaŭ la palmoj leviĝis kuriozforma

monteto kiu turis super la ebenaĵo kiel monto. La

flankoj de tiu monteto estis plene krutaj; ĝi estis

oblonga forme kaj la supro aspektis plata kaj ebena. 

“Ho\!” kriis Doroteo; “sendube tiu estas la monto

pri kiu parolis al ni Glinda, kie la Platkapuloj loĝas.” 

“Se jes,” respondis Ozma, “la Lago de la Premloj

devas esti tuj preter la vico de palmarboj. Ĉu vi povos

marŝi tiom, Doroteo?” 

“Kompreneble, sed ne rapide,” estis la tuja

respondo. “Domaĝe ni devis postlasi la Segĉevalon kaj

la Ruĝan Ĉaron, ĉar ili utilus ĝuste nun; sed kiam ni

vidas la finon de nia veturo antaŭ ni, marŝo trans tiujn

belajn verdajn kampojn tute ne lacigos nin.” 

Tamen la marŝo estis pli longa ol ili anticipis, kaj

nokto kovris ilin antaŭ ol ili povis atingi la platan

monton. Do Ozma proponis ke ili kampu dum la

54

Ĉapitro Kvar

nokto kaj Doroteo tre volonte konsentis. Ŝi ne volis

konfesi al sia amikino ke ŝi lacas, sed ŝi diris al si ke

ŝiaj kruroj “enhavas pikilojn”, kio signifas ke ili

komencis dolori. 

Kutime kiam Doroteo komencis veturon de

esplorado aŭ de aventuro ŝi kunportis korbon plenan

de manĝaĵoj kaj aliaj aferoj kiujn veturanto en

nekonata lando eble bezonas, sed sperto jam instruis

ŝin ke foriro kun Ozma estas tute alia. La fea

Regantino de Oz bezonis nur sian arĝentan sceptron—

ĉe kies finaĵo estis granda brilanta smeraldo—kiu per

sia magio povis provizi kion ajn ili bezonas. Sekve

Ozma, haltinte kun sia akompanantino kaj elektinte

platan, herban lokon sur la ebenaĵo, gestis per sia

sceptro farante graciajn kurbojn kaj kantis kelkajn

mistikajn vortojn per sia dolĉa voĉo, kaj tuj bela tendo

ekaperis antaŭ ili. La kanvaso surhavis purpurajn kaj

blankajn striojn, kaj de la centra stango flirtis la reĝa

standardo de Oz. 

“Venu, kara,” diris Ozma, prenante la manon de

Doroteo, “mi malsatas kaj mi estas certa ke ankaŭ vi

malsatas; do ni eniru kaj festenu.” 

Enirante la tendon ili trovis tablon pretan por du

personoj, kun blanka tolo, brilantaj arĝentaj manĝiloj

55

!(images/000013.png)

Glinda de Oz

kaj brilantaj vitraĵoj, vazo kun rozoj en la centro kaj

multaj teleroj kun bongustegaj manĝaĵoj, kelkaj fume

varmegaj, atendantaj por satigi ilian malsaton. Ankaŭ

ambaŭflanke en la tendo estis litoj, kun satenaj tolaĵoj, 

varmaj kovriloj kaj kapkusenoj plenaj de anserlanugo. 

Ankaŭ troviĝis seĝoj, kaj altaj lampoj kiuj lumigis la

internon de la tendo per mola, roza ardo. 

Doroteo, sidiĝinte laŭ ordono de sia feamikino, kaj

m a n ĝ a n t e n e k u t i m e ĝ u o p l e n e , p r i p e n s i s l a mirindaĵojn faratajn per magio. Se oni estus feino kaj

scius la sekretajn leĝojn de la naturo kaj la mistikajn

56

Ĉapitro Kvar

vortojn kaj ceremoniojn kiuj komandas tiujn leĝojn, 

simpla gesto per arĝenta sceptro produktus tuj ĉion

por kio homoj laboregas malkviete dum lacigaj jaroj. 

Kaj Doroteo deziregis en sia afabla senkulpa koro ke

ĉiuj homoj povu esti feoj kun arĝentaj sceptroj, kaj

satigi ĉiujn siajn bezonojn sen tiom da laboro kaj

malkvieto, ĉar tiam, ŝi imagis, ili povus feliĉi dum

ĉiuj siaj laborhoroj. Sed Ozma, rigardante la vizaĝon

de sia amikino kaj legante tiujn pensojn, ridis kaj

diris:

“Ne, ne, Doroteo, tio tute ne taŭgus. Via plano

portus enuon al la mondo anstataŭ feliĉon. Se ĉiu

povus gesti per sceptro por plenumigi siajn dezirojn

tiu ne plu bezonus sopiri ion ajn. Ne okazus fervora

strebo akiri malfacilaĵon, ĉar nenio estus malfacila, kaj

la plezuro perlabori ion sopiratan, kaj akireblan nur

per malfacila laboro kaj zorga pensado, plene perdiĝus. 

Estus nenio farenda, komprenu, neniu interesiĝo pri la

vivo kaj pri niaj kunuloj. Nur tio valorigas la vivon—

bonfari kaj helpi malplifeliĉulojn.” 

“Nu, vi estas feino, Ozma, ĉu vi ne estas feliĉa?” 

demandis Doroteo. 

“Feliĉa mi ja estas, ĉar mi povas feliĉigi aliulojn per

miaj fepovoj. Se mi ne havus regnon kaj regatojn

57

Glinda de Oz

prizorgendajn, mi estus mizera. Ankaŭ necesas

kompreni ke kvankam mi estas pli potenca feino ol ĉiu

alia loĝanto en Oz, mi ne estas tiom potenca kiom

Glinda la Sorĉistino, kiu studis multajn magiajn artojn

kiujn mi tute ne konas. Eĉ la malgranda Sorĉisto de

Oz povas fari kelkajn aferojn kiujn ne povas mi, kaj

mi povas fari aferojn nekonatajn de la Sorĉisto. Mi

diras tion por klarigi ke mi tute ne estas ĉiopotenca. 

Mia magio estas nur fe-magio, ne sorĉado.” 

“Tutegale,” diris Doroteo, “min vere plezurigas ke

vi povis estigi ĉi tiun tendon, kun niaj manĝoj kaj

litoj pretaj por ni.” 

Ozma ridetis. 

“Jes, ja estas mirinde,” ŝi konsentis. “Ne ĉiuj feoj

kapablas tian magion, sed kelkaj feoj povas fari

magion kiu plene mirigas min. Mi kredas ke tio

modestigas nin—ke niaj magiaj artoj estas dividitaj, 

ĉiu el ni ricevis nur kelkajn. Mi ĝojas ne scii ĉion, 

Doroteo, kaj ke ankoraŭ restas aferoj kaj en la naturo

kaj en la intelekto kiuj povas mirigi min.” 

Doroteo ne povis plene kompreni tion, do ŝi

nenion pli diris pri la temo kaj baldaŭ trovis novan

kaŭzon miri. Ĉar kiam ili tute finis sian manĝon la

tablo kaj ĝia surhavo fulmrapide malaperis. 

58

!(images/000028.png)

Ĉapitro Kvar

“Ne necesas lavi telerojn, Ozma\!” ŝi diris ridante. 

“Mi s’pozas ke vi feliĉigus multajn homojn se vi

instruus al ili nur tiun unusolan arton\!” 

Dum horo Ozma rakontadis, kaj paroladis kun

Doroteo pri diversaj personoj kiuj interesis ilin. Sekvis

la tempo por enlitiĝi, kaj ili senvestigis sin kaj rampis

en siajn molajn litojn kaj endormiĝis preskaŭ tuj

kiam iliaj kapoj tuŝis la kapkusenojn. 

59

!(images/000001.png)

!(images/000046.png)

ĈAPITRO 5

L a p l a t a m o n t o

a s p e k t i s m u l t e p l i

proksima en la klara lumo

de la matena suno, sed

Doroteo kaj Ozma sciis ke

longa marŝo plu atendas

ilin. Kiam ili finis vesti sin

61

Glinda de Oz

ili trovis ke varma, bongustega manĝo atendas ilin, kaj

manĝinte ili foriris el la tendo kaj komencis marŝi

direkte al la monto, ilia unua celo. Iom promeninte

Doroteo rerigardis kaj vidis ke la fetendo jam tute

malaperis. Tio ne surprizis ŝin, ĉar ŝi sciis ke tio

okazos. 

“Ĉu via magio povus provizi al ni ĉevalon kaj

ĉaron, aŭ aŭtomobilon?” demandis Doroteo. 

“Ne, kara; domaĝe, tia magio estas preter mia

povo,” konfesis ŝia feamikino. 

“Eble Glinda povus,” diris Doroteo penseme. 

“Glinda havas cikoni-ĉaron kiu portas ŝin tra la

aero,” diris Ozma, “sed eĉ nia potenca Sorĉistino ne

povas persorĉe estigi alian veturilon. Ne forgesu kion

mi diris al vi hieraŭ nokte, ke neniu estas kapabla fari

ĉion.” 

“Nu, mi s’pozas ke mi devus jam scii tion, loĝinte

tiom longe en la Lando Oz,” respondis Doroteo; “sed

*mi* tute ne povas fari magion, do mi n’ povas kompreni

kiel vi kaj Glinda kaj l’ Sorĉisto povas.” 

“Ne klopodu,” ridis Ozma. “Sed vi posedas

almenaŭ unu magian arton, Doroteo: vi scias la arton

atingi ĉies koron.” 

“Ne, mi ne scias,” diris Doroteo fervore. “Se mi

62

Ĉapitro Kvin

vere povas fari tion, Ozma, mi certe ne scias *kiel* mi

faras ĝin.” 

Ili bezonis du tutajn horojn por atingi la piedon de

la ronda, plata monto, kaj tiam ili trovis la flankojn

tiom krutaj ke ili similis domomuron. 

“Eĉ mia purpura katido ne povus grimpi ilin,” 

komentis Doroteo, supren rigardante. 

“Sed iel la Platkapuloj suben kaj supren iras,” 

deklaris Ozma; “se ne, ili ne povus militi kontraŭ la

Premloj, nek eĉ renkonti ilin kaj kvereli kun ili.” 

“Vi pravas, Ozma. Ni ĉirkaŭmarŝu iom, eble ni

trovos ian ŝtupareton.” 

Ili marŝis tre longe, ĉar la monto estis granda, kaj

dum ili ĉirkaŭiris ĝin ili venis al la flanko frontanta la

palmarbojn, tie ili ektrovis enirejon ĉizitan el la roka

muro. Tiu enirejo estis arkoforma ĉe sia supro kaj ne

tre profunda ĉar ĝi kondukis nur al mallonga ŝtupetaro

el ŝtonoj. 

“Ho, finfine ni trovis vojon al la supro,” anoncis

Ozma, kaj la du knabinoj turnis sin kaj marŝis rekte

al la enirejo. Subite ili frapis kontraŭ ion kaj ekhaltis, 

ne kapablaj pluiri. 

“Jadi\!” kriis Doroteo, frotante sian nazon, kiu

frapiĝis kontraŭ ion malmolan, kvankam ŝi ne povis

63

Glinda de Oz

vidi kio ĝi estas; “ne estas tiom facile kiom ŝajnis. Kio

haltigis nin, Ozma? Ĉu ia magio?” 

Ozma ĉirkaŭpalpadis, kun la manoj etenditaj antaŭ

ŝi. 

“Jes, kara, estas magio,” ŝi respondis. “La

Platkapuloj devis havi vojon al sia montosupro de la

suba ebenaĵo, sed por malebligi ke malamikoj rapide

suprenkuros laŭ la ŝtupoj por konkeri ilin, ili konstruis

iom antaŭ la enirejo muron el ŝolidaj ŝtonoj, la ŝtonoj

estas fiksitaj per cemento, kaj konstr uinte ili

malvidebligis ĝin.” 

“Sed kial ili faris tion?” demandis Doroteo. “Muro

fortenus atakantojn ĉu aŭ ne ĝi estus videbla, do ne

utilis malvidebligi ĝin. Ŝajnas al mi ke estus pli bone

ke ili lasu ĝin videbla, ĉar tiukaze neniu vidus la

enirejon malantaŭ ĝi. Nun ĉiu ajn povas vidi la

enirejon, same kiel ni. Kaj verŝajne kiu ajn volanta

supreniri la ŝtupojn frapiĝas kontraŭ ĝin same kiel

ni.” 

Ozma ne tuj respondis. Ŝia vizaĝo estis serioza kaj

pensema. 

“Mi kredas scii kial ili malvidebligis la muron,” ŝi

diris post iom da pensado. “La Platkapuloj uzas la

ŝtuparon por suben kaj supren iri. Se ekzistus solida

64

Ĉapitro Kvin

ŝtona muro kiu malebligus ke ili atingos la ebenaĵon

ili mem enkarceriĝus per la muro. Do ili devis lasi iun

lokon libera kie ili povas eliri tra la muro, kaj, se la

muro estus videbla, ĉiuj fremduloj aŭ malamikoj

trovus la lokon por trairi kaj la muro do estus tute

senvalora. Do la Platkapuloj lerte malvidebligis sian

muron, kredante ke ĉiu vidanta la enirejon al la monto

marŝus rekte al ĝi, same kiel ni, kaj trovus ke estas

maleble plu iri. Mi supozas ke la muro estas vere alta

kaj dika, kaj ne trarompebla, tiel ke kiuj trovas ĝin

antaŭ si devas reforiri.” 

“Nu,” diris Doroteo, “se ekzistas trairejo en la

muro, kie ĝi estas?” 

“Ni trovu ĝin,” respondis Ozma, kaj ŝi komencis

palpadi laŭlonge de la muro. Doroteo sekvis kaj

komencis senkuraĝiĝi kiam Ozma marŝis preskaŭ

duonan kilometron for de la enirejo. Sed nun la

nevidebla muro kurbiĝis direkte al la montoflanko kaj

ekfiniĝis, tiel ke restis ĝuste sufiĉa spaco inter la muro

kaj monto por ke ordinara persono povu trairi. 

La knabinoj eniris, unuope, kaj Ozma klarigis ke

ili nun estas malantaŭ la bariero kaj povos reiri al la

enirejo. Ili trovis nenian alian obstrukcon. 

“La plej multaj homoj, Ozma, ne solvus la

65

Glinda de Oz

problemon kiel vi,” komentis Doroteo. “Se mi estus

sola la malvidebla muro nepre trompus min.” 

Atinginte la enirejon ili komencis supreniri la

ŝtonajn ŝtupojn. Ili supreniris dek ŝtupojn kaj post tio

subiris kvin ŝtupojn, sekvante koridoron ĉizitan el la

roko. La ŝtupoj estis ĝuste sufiĉe larĝaj por ke la du

knabinoj marŝu duope, brak’-en-brake. Ĉe la malsupro

de la kvin ŝtupoj la koridoro ekiris dekstren, kaj ili

supreniris dek pliajn ŝtupojn, kaj ĉe la supro de la

ŝtupogrupo ili trovis kvin ŝtupojn kiuj kondukas rekte

malsupren. Denove la koridoro anguliĝis, ĉifoje

maldekstren, kaj dek pliaj ŝtupoj kondukis supren. 

La koridoro estis nun preskaŭ senluma, ĉar ili estis

en la koro de la monto kaj ĉia taglumo estis blokata

de la anguliĝoj de la koridoro. Tamen Ozma tiris sian

arĝentan sceptron el sia sino kaj la granda juvelo ĉe

ĝia finaĵo faris brilan, verdetan lumon kiu iluminis la

lokon sufiĉe por ke ili vidu la vojon klare. 

Dek ŝtupoj supren, kvin ŝtupoj malsupren, kaj

anguliĝo dekstren aŭ maldekstren. Jen la skemo, kaj

Doroteo kalkulis ke ili gajnas nur kvin ŝtupojn supren

post ĉiu angulo. 

“Tiuj Platkapuloj nepre estas stranguloj,” ŝi diris al

Ozma. “Ŝajne ili nenion faras klare kaj simple. Per ĉi

66

Ĉapitro Kvin

tiu koridoro ili devigas ke ĉiu marŝu trioble pli longe

ol necesas. Kaj kompreneble ĉi tiu veturo estas same

laciga por la Platkapuloj kiel por ĉiuj aliaj.” 

“Tio estas vera,” respondis Ozma; “tamen ĝi estas

lerta metodo malebligi ke entrudiĝantoj surprizos ilin. 

Ĉiufoje kiam ni atingas la dekan ŝtupon de grupo, la

premo de niaj piedoj sur la ŝtono sonigas sonorilon sur

la supro de la monto, por averti al la Platkapuloj ke

ni venas.” 

“Kiel vi scias tion?” demandis Doroteo, miroplene. 

“Mi aŭdas la sonorilon jam de la komenco,” Ozma

informis ŝin. “Mi scias ke vi ne povas aŭdi ĝin, sed

kiam mi tenas mian sceptron per mia mano mi povas

aŭdi tre distancajn sonojn.” 

“Ĉu vi aŭdas ion de la supro de la monto krom la

sonorilon?” demandis Doroteo. 

“Jes. Oni alarmite vokas unu al la alia kaj multaj

piedpaŝoj proksimiĝas al la loko kie ni atingos la

platan supron de la monto.” 

Tio iom maltrankviligis Doroteon. 

“Mi kredis ke ni vizitos ordinarajn homojn,” ŝi

komentis, “sed nun ŝajnas ke ili estas tre lertaj, kaj ke

ili ankaŭ scias kelkajn specojn de magio. Ili povas esti

danĝeraj, Ozma. Eble pli bone estus resti ĉehemje.” 

67

Glinda de Oz

Fine la supren-malsupren-koridoro videble finiĝos

baldaŭ, ĉar taglumo denove aperis antaŭ la du

knabinoj kaj Ozma remetis sian sceptron en la sinon

de sia robo. La lastaj dek ŝtupoj kondukis ilin al la

surfaco, kie ili trovis sin ĉirkaŭataj de tiom granda

aro da kuriozuloj ke dum kelka tempo ili haltis, 

senparole, kaj rigardadis la vizaĝojn antaŭ si. 

Doroteo tuj komprenis kial tiuj montuloj nomiĝis

Platkapuloj. Iliaj kapoj estis vere plataj, supre, kvazaŭ

tranĉitaj tuj super la okuloj kaj oreloj. La kapoj ankaŭ

estis kalvaj, tute neniaj haroj estis sur la supro, kaj

la oreloj estis grandaj kaj etendiĝis rekte dekape, kaj

la nazoj estis malgrandaj kaj larĝaj, sed la buŝoj de

la Platkapuloj estis bonformaj kaj ne nekutimaj. Iliaj

okuloj estis eble la plej bonaspektaj, ili estis grandaj

kaj brilaj kaj malhelviolkoloraj. 

La kostumoj de la Platkapuloj konsistis el metaloj

fositaj el ilia monto. Malgrandaj oraj, arĝentaj, stanaj

kaj feraj diskoj, unu-du-centimetraj diametre, kaj tre

maldikaj, lerte kunligitaj tiel ke ili formis ĝisgenuajn

pantalonojn kaj jakojn por la viroj kaj jupojn kaj

zonojn por la virinoj. La koloraj metaloj estis lerte

miksitaj tiel ke ili faris striojn kaj kvadratetojn

diversspecajn, kaj rezulte la kostumoj estis vere

68

!(images/000049.png)

Ĉapitro Kvin

belegaj kaj memorigis al Doroteo bildojn kiujn ŝi iam

vidis de antikvaj Kavaliroj vestitaj per kiraso. 

Se oni ignoras la platajn kapojn, tiuj homoj estis

efektive iom belaspektaj. La viroj estis armitaj per

sagoj kaj arkoj kaj ili havis malgrandajn ŝtalajn

hakilojn portatajn en iliaj metalaj zonoj. Ili surportis

nek ĉapelojn nek ornamaĵojn. 

69

!(images/000053.png)

!(images/000069.png)

ĈAPITRO 6

K i a m i l i v i d i s k e l a

fremduloj trudintaj sin sur

ilian monton estas nur du

knabinetoj, la Platkapuloj

kontente muĝetis kaj retiris

sin, lasante ke ili vidu kiel

aspektas la monto-supro. 

71

Glinda de Oz

Ĝi havis subtasan formon, tiel ke la domoj kaj aliaj

konstruaĵoj—ĉiuj el rokoj—ne estis videblaj trans la

rando, de iu staranta sur la suba ebenaĵo. 

Sed nun granda dika Platkapulo staris antaŭ la

knabinoj kaj per malafabla voĉo demandis:

“Kion vi faras ĉi tie? Ĉu la Premloj sendis vin por

spioni nin?” 

“Mi estas Princino Ozma, Reganto de la tuta Lando

Oz.” 

“Nu, mi neniam aŭdis pri la Lando Oz, do povas esti

ke vi ja estas tia,” respondis la Platkapuloj. 

“Ĉi tiu estas la Lando Oz—nu, parto de ĝi,” kriis

Doroteo. “Do Princino Ozma regas vin la Platkapulan

popolon, same kiel ĉiujn aliajn popolojn en Oz.” 

La viro ridis, kaj ankaŭ ĉiuj aliaj ĉirkaŭstarantoj ridis. 

Iu en la homamaso kriis:

“Ŝi nepre ne diru al la Plejsupera Diktatoro ke ŝi regas

la Platkapulojn. Ĉu, amikoj?” 

“Ja ne\!” ili ĉiuj respondis tre forte. 

“Kiu estas via Plejsupera Diktatoro?” demandis

Ozma. 

“Li mem informu vin pri tio,” respondis la viro kiu

parolis la unua. “Vi rompis niajn leĝojn per via veno ĉi

tien; kaj negrave kiu vi estas la Plejsupera Diktatoro

72

!(images/000058.png)

Ĉapitro Ses

devos decidi pri via puno. Akompanu min.” 

Li komencis sekvi padon kaj Ozma kaj Doroteo

sekvis lin senproteste, ĉar ili volis vidi la plej gravan

personon en ĉi tiu kurioza lando. Aspektis sufiĉe

agrablaj la domoj kiujn ili preterpasis kaj ĉiu havis

malgrandan ĝardenon en kiu estis floroj kaj legomoj. 

Rokaj muroj apartigis la loĝejojn, kaj ĉiuj padoj estis

pavimitaj per plataj rokaj slaboj. Ŝajne tiu estis ilia sola

konstrumaterialo kaj ili lerte utiligis ĝin por ĉia celo. 

Ĝuste en la centro de la granda subtaso staris pli

granda konstruaĵo kiu, laŭ la Platkapulo, estas la palaco

de la Plejsupera Diktatoro. Li gvidis ilin tra eniran halon

en grandan akceptohalon, kie ili sidiĝis sur ŝtonaj benkoj

73

Glinda de Oz

kaj atendis la alvenon de la Diktatoro. Baldaŭ li eniris el

alia ĉambro—iom maldika kaj maljuna Platkapulo, 

vestita pli-malpli idente al la aliaj membroj de tiu

stranga raso, kaj distingebla disde ili nur per ruza

vizaĝmieno. Li tenis siajn okulojn duone fermitaj kaj tra

la fendetoj rigardis Ozman kaj Doroteon, kiuj stariĝis

por renkonti lin. 

“ Ĉ u v i e s t a s l a P l e j s u p e r a D i k t a t o r o d e l a Platkapuloj?” demandis Ozma. 

“Jes, mi estas tio,” li diris, kunfrotante siajn manojn

malrapide. “Mia vorto estas leĝo. Mi estas la ĉefo de la

Platkapuloj sur ĉi tiu platkabaĵo.” 

“Mi estas Princino Ozma de Oz, kaj mi venis de la

Smeralda Urbo por—” 

“Ĉesu, momenton\!” interrompis la Diktatoro, kaj li

turnis sin al la viro kiu kondukintis la knabinon tien. 

“Foriru, Diktatoro Felo Platkapulo\!” li ordonis. “Reiru

al via posteno kaj gardu la Ŝtuparon. Mi prizorgos ĉi

tiujn fremdulojn.” La viro riverencis kaj foriris, kaj

Doroteo demandis mire:

“Ĉu ankaŭ *li* estas Diktatoro?” 

“Kompreneble,” estis la respondo. “Ĉiu ĉi tie estas

diktatoro de io aŭ tio. Ĉiuj havas oficon. Tiel ĉiuj estas

kontentaj. Sed mi estas la Plej Supera Diktatoro, kaj mi

74

Ĉapitro Ses

estas elektata unufoje en ĉiu jaro. Ĉi tie estas

demokratio, komprenu, kie la popolo rajtas voĉdoni por

siaj regantoj. Multaj aliaj deziras esti Plejsupera

Diktatoro, sed ĉar mi faris leĝon ke mi mem ĉiam

kalkulu la balotojn, mi ĉiam elektiĝas.” 

“Kiel vi nomiĝas?” demandis Ozma. 

“Mi nomiĝas la Ple-diko, kio estas mallongigo de

Plejsupera Diktatoro. Mi forsendis tiun viron ĉar tuj

kiam vi menciis Ozman de Oz, kaj la Smeraldan Urbon, 

mi komprenis kiuj vi estas. Mi supozas ke mi estas la sola

Platkapulo kiu iam aŭdis tiujn nomojn, sed estas ĉar mi

havas pli da cerbo ol ĉiuj aliaj.” 

Doroteo rigardadis la Ple-dikon. 

“Mi ne komprenas kiel vi povas havi ian cerbon,” ŝi

komentis, “ĉar mankas la parto de via kapo kie cerbo

loĝas.” 

“Ne estas mirinde ke vi pensas tiel,” li diris. “Iam la

Platkapuloj ne havis cerbojn, ĉar, kiel vi diras, ne estas

supraj partoj en iliaj kapoj en kiuj loĝu cerboj. Sed

antaŭ tre longe bando de feoj flugis super ĉi tiu lando

kaj faris ĝin felando, kaj kiam ili trovis la Platkapulojn

la feoj bedaŭre trovis ke ili ĉiuj estas tre stultaj kaj ne

kapablaj pensi. Do, ĉar ne estis taŭga loko en iliaj

korpoj en kiujn meti cerbojn, la Reĝino de la Feoj donis

75

!(images/000060.png)

Glinda de Oz

al ĉiu el ni belan ladskatolon da cerbaĵo kiun ni portas

en poŝo kaj tio egale inteligentigis nin kiel aliajn

homojn. Vidu,” li pludiris, “jen unu el la cerbo-

ladskatoloj donitaj al ni de la feoj.” Li prenis el poŝo

brilantan ladskatolon sur kiu estis bela ruĝa etiketo kiu

diris “Koncentrita Cerbaĵo por Platkapuloj. Plej supera

kvalito.” 

“Kaj ĉu ĉiu Platkapulo havas similan cerbon?” 

demandis Doroteo. 

“Jes, ĉiuj similas. Jen alia.” El alia poŝo li prenis

duan ladskatolon de cerbaĵo. 

76

Ĉapitro Ses

“Ĉu la feoj donis al vi duoblan kvanton?” demandis

Doroteo. 

“Ne, sed unu el la Platkapuloj kredis voli esti la Ple-

diko kaj provis ribeligi mian popolon kontraŭ min, do

mi punis lin per forpreno de lia cerbo. Unu tagon mia

edzino riproĉis min severe, do mi forprenis de ŝi ŝian

ladskatolon de cerbaĵo. Al ŝi tio malplaĉis do ŝi eliris kaj

ŝtelis la cerbojn de pluraj virinoj. Post tio mi faris leĝon

ke se iu persono ŝtelas la cerbon de alia persono, aŭ eĉ

nur provas lupreni ĝin, li cedas sian propran cerbon al la

Ple-diko. Do ĉiu kontentas pri sia propra skatolo da

cerbaĵo kaj mia edzino kaj mi estas la solaj personoj sur

la monto kun pli ol unu skatolo. Mi havas tri skatolojn

kaj tio multe lertigas min—mi fariĝis tiom lerta ke mi

estas bona Sorĉisto, laŭ mia propra sinlaŭdo. Mia povra

edzino havis kvar skatolojn da cerbaĵo kaj fariĝis

rimarkinda Sorĉistino, sed ve\! estis antaŭ ol la

malamikaĉoj, la Premloj, transformis ŝin en Oran

Porkon.” 

“Jadi\!” kriis Doroteo; “ĉu via edzino vere estas Ora

Porko?” 

“Tiel. La Premloj faris tion do mi deklaris militon

kontraŭ ilin. Venĝe pro la porkiĝo de mia edzino mi

intencas detrui ilian Magian Insulon kaj sklavigi la

77

Glinda de Oz

Premlojn por la Platkapuloj\!” 

La Pre-diko nun estis tre kolera; liaj okuloj fulmis kaj

lia vizaĝo ekaspektis feroca kaj malbonvola. Sed Ozma

diris al li, tre dolĉe kaj per amika voĉo:

“Mi bedaŭras aŭdi tion. Bonvolu diri al mi pli pri viaj

problemoj rilate al la Premloj. Eble mi povos helpi vin.” 

Ŝi estis nur knabino, sed ŝi staris kaj parolis

dignoplene kaj tio imponis al la Ple-diko. 

“Se vi vere estas Princino Ozma de Oz,” la Platkapulo

diris, “vi estas el tiu bando de feoj kiuj, laŭ la ordono de

Reĝino Lurlino, felandigis la tutan Oz. Mi aŭdis ke

Lurlino postlasis unu el siaj feinoj por regi Ozon, kaj

nomis tiun feinon Ozma.” 

“Se vi sciis tion kial vi ne venis al mi en la Smeralda

Urbo kaj ĵuris al mi lojalecon kaj obeon?” demandis la

Regantino de Oz. 

“Nu, mi nur lastatempe informiĝis pri tio, kaj mi estis

tro okupata kaj ne povis foriri el la hejmo,” li klarigis, 

rigardante la plankon anstataŭ la okulojn de Ozma. Ŝi

sciis ke li mensogis, sed ŝi diris nur:

“Kial vi komencis kvereli kun la Premloj?” 

“Ĉi tiel,” komencis la Ple-diko, feliĉa pro la ŝanĝo de

la temo. “Ni la Platkapuloj amas manĝi fiŝojn, kaj ĉar ni

ne havas fiŝojn sur ĉi tiu monto ni kelkfoje marŝis al la

78

Ĉapitro Ses

Lago de la Premloj por fiŝkapti. Tio kolerigis la

Premlojn, ĉar ili deklaris ke la fiŝoj en ilia lago apartenas

al ili kaj ke ili protektas ilin kaj ili malpermesis ke ni

kaptu la fiŝojn. La Premloj tre malice kaj malamike

rilatis al ni tiel, certe vi akordas pri tio. Do ĉar ni tute ne

atentis iliajn ordonojn ili postenigis gardiston sur la

bordo de la lago por malebligi nian fiskaptadon. 

“Nu, mia edzino, Rora Platkapulo, ĉar ŝi posedis kvar

skatolojn de cerbaĵo, fariĝis mirinda sorĉistino, kaj ĉar

fiŝaĵo nutras la cerbon, ŝi eĉ pli amis manĝi fiŝojn ol ĉiu

alia el ni. Do ŝi ĵuris detrui ĉiun fiŝon en la lago se la

Premloj ne lasos ke ni kaptu kiom ajn ni volas. Ili defiis

nin, do Rora preparis sitelon da magia veneno kaj

subeniris al la lago unu nokton por verŝi la tuton en la

lagon kaj veneni la fiŝojn. Tre lerta plano, inda elpensaĵo

de mia kara edzino, sed la Reĝino de la Premloj—

junulino nomata Ku-i-o—kaŝis sin sur la bordo de la

lago kaj senaverte kaptinte Roran ŝi transformis ŝin en

Oran Porkon. La veneno elverŝiĝis sur la teron kaj fia

Reĝino Ku-i-o ne kontentis pro la kruela transformo, do

ŝi eĉ forprenis la kvar skatolojn da cerbaĵo de mia edzino, 

tiel ke ŝi nun estas vulgara gruntanta porko kun ne eĉ

sufiĉe da cerbaĵo por koni la propran nomon.” 

“Sekve,” diris Ozma penseme, “la Reĝino de la

79

Glinda de Oz

Premloj nepre estas Sorĉistino.” 

“Jes,” respondis la Ple-diko, “sed efektive ŝi ne

mastras multan magion. Ŝi ne estas tiom kapabla kiom

estis Rora Platkapulo, kaj eĉ ne duone tiom kapabla

kiom mi nun. Reĝino Ku-i-o trovos tion kiam ni

batalegos kaj detruos ŝin.” 

“Do kompreneble la Ora Porko ne plu estas

sorĉistino,” komentis Doroteo. 

“Ne; eĉ se Reĝino Ku-i-o restigus la kvar skatolojn da

cerbaĵo ĉe ŝi, kompatinda Rora porkoforma ne povus

sorĉi. Sorĉistino bezonas uzi siajn fingrojn, kaj porko

havas nur dividitajn hufojn.” 

“La rakonto tristigas,” estis komento de Ozma. “Kaj

la tuta afero komenciĝis ĉar la Platkapuloj volis

neproprajn fiŝojn.” 

“Rilate al tio,” diris la Ple-diko, denove kolera, “mi

faris leĝon ke ĉiuj el mia popolo rajtas kapti fiŝojn en la

Lago de la Premloj, kiam ajn ili volas. Do kaŭzis la

malamikecon la decido de la Premloj defii mian leĝon.” 

“Vi nur rajtas fari leĝojn por regi vian propran

popolon,” asertis Ozma severe. “Mi, sola, rajtas fari

leĝojn kiujn devas obei ĉiuj popoloj de Oz.” 

“Pu\!” kriis la Ple-diko malestime. “Vi ne povas devigi

*min* obei viajn leĝojn, mi certigas vin. Mi scias kiom

80

!(images/000005.png)

Ĉapitro Ses

ampleksaj estas viaj magipovoj, Princino Ozma de Oz, 

kaj mi scias ke mi estas pli povoplena ol vi. Por pruvi tion

mi restigos vin kaj vian akompananton, kaptitajn, en ĉi

tiu monto dum ni batalos kaj konkeros la Premlojn. 

Poste, se vi promesos bone konduti, mi eble permesos ke

vi reiru hejmen.” 

Doroteon mirigis tiu aŭdaco kaj defio kontraŭ la bela

knabina Regantino de Oz, kiun ĉiuj ĝis nun obeadis

senhezite. Sed Ozma, ankoraŭ neperturbita kaj

dignoplena, rigardis la Ple-dikon kaj diris:

“Vi ne elkore parolis. Vi estas kolera kaj parolas

81

Glinda de Oz

malsaĝe, senpripense. Mi venis ĉi tien el mia palaco en

la Smeralda Urbo por malebligi militon kaj pacigi vin

kaj la Premlojn. Mi ne aprobas ke Reĝino Ku-i-o

transformis vian edzinon Rora en porkon, nek mi

aprobas ke Rora kruele provis veneni la fiŝojn en la lago. 

Neniu rajtas uzi magion en mia regno sen mia konsento, 

do la Platkapuloj kaj la Premloj ambaŭ malobeis miajn

leĝojn—kiuj estas obeendaj.” 

“Se vi volas pacigi,” diris la Ple-diko, “devigu la

Premlojn redoni al mia edzino ŝian ĝustan formon kaj

redoni al ŝi ŝiajn kvar skatolojn da cerbaĵo. Ankaŭ devigu

ilin akcepti ke ni kaptas fiŝojn en ilia lago.” 

“Ne,” respondis Ozma, “mi ne faros tion, ĉar tio estus

maljusta. Mi ja retransformigos la Oran Porkon en vian

edzinon Rora, kaj mi redonos al ŝi unu skatolon de

cerbaĵo, sed la aliaj tri skatoloj estas redonendaj al la

personoj de kiuj ŝi ŝtelis ilin. Kaj vi ne rajtas kapti fiŝojn

en la Lago de la Premloj, ĉar la lago apartenas al ili kaj

la fiŝoj apartenas al ili. Ĉi tiu aranĝo estas justa kaj

honorinda, kaj vi devos konsenti pri ĝi.” 

“Neniel\!” kriis la Ple-diko. Ĝuste tiam porko kuris en

la ĉambron, triste gruntante. Ĝi konsistis el solida oro, 

kun artikoj ĉe la fleksiĝlokoj de la kruroj kaj la kolo kaj

la makzeloj. La okuloj de la Ora Porko estis rubenoj, kaj

82

Ĉapitro Ses

ĝiaj dentoj estis el polurita eburo. 

“Jen\!” diris la Ple-diko, “rigardu la fiagon de Reĝino

Ku-i-o, kaj provu diri ke vi povos malebligi mian militon

kontraŭ la Premloj. Tiu gruntanta besto iam estis mia

edzino—la plej bela Platkapulo sur nia monto kaj lerta

sorĉistino. Nun rigardu ŝin\!” 

“Batalu la Premlojn, batalu la Premlojn, batalu la

Premlojn\!” gruntis la Ora Porko. 

“Mi *certe* batalos la Premlojn,” kriis la estro de la

P l a t k a p u l o j , “ k a j s e d e k d u o d a O z m o j e l O z malpermesus mi tamen tute certe batalus.” 

“Ne se mi povos malebligi\!” asertis Ozma. 

“Vi ne povos malebligi. Sed ĉar vi minacas min, mi

enkarcerigos vin en la bronzan karceron ĝis la fino de la

milito,” diris la Ple-diko. Li fajfis kaj kvar dikaj

Platkapuloj, armitaj per hakiloj kaj lancoj, eniris la

ĉambron kaj salutis lin. Turninte sin al la soldatoj li diris:

“prenu ĉi tiujn du knabinojn, ligu ilin per dratoj kaj ĵetu

ilin en la bronzan karceron.” 

La kvar viroj riverencis kaj unu el ili demandis:

“Kie estas la du knabinoj, plej nobla Ple-diko?” 

La Ple-diko turnis sin al kie antaŭe staris Ozma kaj

Doroteo sed ili jam malaperis\! 

83

!(images/000014.png)

!(images/000023.png)

ĈAPITRO 7

Ozma, trovinte ke estas

senutile argumenti kun la

Plejsupera Diktatoro de la

Platkapuloj, konsideradis

kiel plej bone eskapi de lia

potenco. Ŝi agnoskis ke lia

s o r ĉ o - p o v o e b l e e s t o s

85

Glinda de Oz

malfacile rezistebla, kaj kiam li minacis ĵeti Doroteon

kaj ŝin en bronzan karceron ŝi metis manon en sian

sinon kaj prenis sian arĝentan sceptron. Per la alia

mano ŝi prenis manon de Doroteo, sed ŝiaj agoj estis

tiom naturaj ke la Ple-diko ne rimarkis ilin. Poste, 

kiam li turniĝis por renkonti siajn kvar soldatojn, 

Ozma tuj malvidebligis kaj sin kaj Doroteon kaj

rapide kondukis sian akompananton ĉirkaŭ la grupon

de Platkapuloj kaj el la ĉambro. Kiam ili atingis la

enirejon kaj subeniris la ŝtonajn ŝtupojn, Ozma

flustris: “Ni kuru, kara\! Ni estas nevideblaj, do neniu

rimarkos nin.” 

Doroteo komprenis kaj ŝi estis bona kuristo. Ozma

antaŭe faris markon ĉe la loko kie situas la granda

ŝtuparo kondukanta al la ebenaĵo, do ili kuris rekte

tien. Kelkaj homoj estis sur la padoj sed ilin ili

ĉirkaŭkuris. Unu aŭ du Platkapuloj aŭdis la sonadon

de la paŝoj de la knabinoj sur la ŝtona pavimo kaj

haltis por perplekse ĉirkaŭrigardi, sed neniu klopodis

haltigi la nevideblajn fuĝantojn. 

La Ple-diko tute ne hezitis komenci ĉasi. Li kaj

liaj helpantoj tiom rapide kuris ke eble ili atingus la

knabinojn antaŭ ol la knabinoj atingus la ŝtuparon, 

se la Ora Porko ne kurus sur la padon. La Ple-diko

86

Ĉapitro Sep

falpuŝiĝis pro la porko, kaj liaj kvar helpantoj falis

frapinte lin kaj amasiĝis sur la tero. Antaŭ ol ili povis

levi sin kaj atingi la buŝon de la koridoro estis tro

malfrue haltigi la du knabinojn. 

Gardistoj staris ĉiuflanke de la ŝtuparo, sed

kompreneble ili ne vidis Ozman kaj Doroteon

preterkuri kaj subiri laŭ la ŝtuparo. Ili devis supreniri

kvin ŝtupojn kaj subeniri dek pli, kaj tiel plu, samkiel

ili antaŭe grimpis al la supro de la monto. Ozma

lumigis la vojon per sia sceptro kaj ili plukuradis sen

modifi sian rapidon ĝis atingi la malsupron. Tie ili

kuris dekstren kaj ĉirkaŭiris la angulon de la

nevidebla muro ĝuste kiam la Ple-diko kaj liaj

sekvantoj kuris el la arka enirejo kaj ĉirkaŭrigardis

provante trovi la fuĝantojn. 

Ozma nun sciis ke ne plu estas danĝero, do ŝi diris

al Doroteo ke ŝi haltu kaj ambaŭ sidiĝis sur la herbo

ĝis povi libere spiradi kaj ripozi post la frenezeca

kurado. 

Kaj la Ple-diko, nu li komprenis ke li estas

seksukcesa kaj li baldaŭ turnis sin kaj regrimpis sian

ŝtuparon. Li estis tre kolera—kolera kontraŭ Ozma

kaj kolera kontraŭ si—ĉar, nun kiam li dediĉis

tempon al pensado, li memoris ke li tre bone scias la

87

Glinda de Oz

arton malvidebligi kaj revidebligi, kaj se li

memorintus tion ĝustatempe li povus uzi sian

magiscion por videbligi la knabinojn kaj facile kapti

ilin. Tamen nun estis tro malfrue por bedaŭri, kaj li

decidis tuj prepari plenforte ataki la Premlojn. 

“Kion do ni faru sekve?” demandis Doroteo, kiam

ili sufiĉe ripozis. 

“Ni trovu la Lagon de la Premloj,” respondis

Ozma. “Laŭ la parolo de tiu aĉa Ple-diko mi supozas

ke la Premloj estas bonuloj kaj amikemaj, kaj se ni

iros al ili ni eble povos helpi ilin rezisti la

Platkapulojn.” 

“Mi s’pozas ke ni jam ne povas malebligi la

militon,” komentis Doroteo pripenseme, dum ili

marŝadis cele la vicon de palmarboj. 

“Ne; la Ple-diko firme insistas batali la Premlojn, 

do ni nur povas averti ilin pri la danĝero kaj kiel eble

plej multe helpi ilin.” 

“Kompreneble vi punos la Platkapulojn,” diris

Doroteo. 

“Mi kredas ke la Platkapula popolo malmulte

kulpas kompare kun ilia Plejsupera Diktatoro,” estis

la respondo. “Se ni elpostenigos lin kaj forprenos de

li lian kontraŭleĝan magion, la popolo verŝajne bone

88

!(images/000032.jpg)

Ĉapitro Sep

kondutos kaj respektos la leĝojn de la Lando Oz, kaj

loĝos pace kun ĉiuj siaj najbaroj de tiam.” 

“Mi esperas tion,” diris Doroteo, dubeme ĝemante. 

La palmoj ne estis malproksimaj de la monto kaj

la knabinoj atingis ilin post iom rapida marŝado. La

gigantaj arboj estis dense kunplantitaj, en tri vicoj, 

por malebligi ke oni trapasu ilin, sed la Platkapuloj

tranĉis vojon tra tiu bariero kaj Ozma trovis la padon

kaj gvidis Doroteon al la alia flanko. 

Preter la palmoj ili trovis tre belan scenon. Bordata

de verda herbaro estis granda lago du plenajn

kilometrojn de unu bordo al la alia bordo, kun

eksterordinare bela blua brilanta akvo; malgrandaj

ondetoj malglatigis la surfacon kiam la ventetoj tuŝis

ĝin. En la centro de tiu lago aperis bela insulo, ne

tre granda sed preskaŭ tute kovrita per grandega

ronda konstruaĵo kun vitraj muroj kaj alta vitra

kupolo kiu scintile brilis pro la sunlumo. Inter la vitra

konstruaĵo kaj la bordo de la insulo ne estis vitro, 

floroj aŭ arbustoj, sed nur ebenaĵo el multe polurita

blanka marmoro. Ne estis boatoj sur iu el la bordoj

kaj neniu spuro de vivo estis videbla ie sur la insulo. 

“Nu,” diris Doroteo, rigardante sopire la insulon, 

“ni trovis la Lagon de la Premloj kaj ilian Magian

89

!(images/000003.png)

!(images/000051.png)

Ĉapitro Sep

Insulon. Mi supozas ke la Premloj estas en tiu granda

vitra palaco, sed ni ne povas atingi ilin.” 

91

!(images/000010.png)

!(images/000017.png)

ĈAPITRO 8

P r i n c i n o 

O z m a

pripensis la situacion

serioze. Post tio ŝi ligis

s i a n p o ŝ t u k o n a l s i a

sceptro kaj, starante ĉe la

bordo de la akvo, ŝi gestis

kvazaŭ signale, uzante la

93

Glinda de Oz

poŝtukon kiel signalilon. Dum kelka tempo ili ne

rimarkis respondon. 

“Mi ne komprenas la utilon de tio,” diris Doroteo. 

“Eĉ se la Premloj estas sur tiu insulo kaj vidas nin, kaj

scias ke ni estas amikoj, ili ne havas boatojn por veni

kaj porti nin.” 

Sed la Premloj ne bezonis boatojn, kiel la knabinoj

baldaŭ trovis. Ĉar subite aperturo malfermiĝis ĉe la

bazo de la palaco kaj de la aperturo venis mallarĝa

ŝtala stangaĵo, kiu sin etendis malrapide sed senhezite

trans la akvon cele la lokon kie ili staras. Al la

knabinoj tiu ŝtalaĵo aspektis triangulo, kun sia bazo

plej proksima al la akvo. Ĝi venis cele ilin kun la

formo de arkaĵo, etendiĝanta de la muro de la palaco

ĝis ĝia finaĵo atingis la bordon kaj ripozis tie, dum la

alia finaĵo restis sur la insulo. 

Nun ili vidis ke ĝi estas ponto konsistanta el ŝtala

trotuaro ĝuste sufiĉe larĝa por paŝado, kaj du mallarĝaj

gvidreloj, unu ĉiuflanke, kiuj estis konektitaj al la

trotuaro per ŝtalaj stangoj. La ponto aspektis iom

malfortika kaj Doroteo timis ke ĝi ne subtenos ilian

pezon, sed Ozma tuj vokis al ŝi “Kunvenu\!” kaj

komencis transmarŝi, firme tenante la relojn

ambaŭflanke. Do Doroteo kuraĝigis sin kaj sekvis. 

94

Ĉapitro Ok

Antaŭ ol Ozma faris tri paŝojn ŝi ekhaltis kaj tial

Doroteo devis halti, ĉar la ponto denove moviĝadis kaj

reiris al la insulo. 

“Efektive ni tute ne bezonas marŝi,” diris Ozma. 

Do ili staris senmove kaj lasis la ponton pluporti ilin. 

Efektive, la ponto tiris ilin internen en la vitrokupolan

konstruaĵon kiu kovris la insulon, kaj baldaŭ ili trovis

sin starantaj en marmora ĉambro kie du bele vestitaj

junaj viroj staris sur podio por akcepti ilin. 

Ozma tuj paŝis de la fino de la ponto al la marmora

podio, sekvate de Doroteo, kaj la ponto malaperis kun

mallaŭta ŝtala frapsono kaj marmora slabo kovris la

aperturon el kiu ĝi venis. 

La du junaj viroj klinis sin profunde antaŭ Ozma, 

kaj unu el ili diris:

“Reĝino Ku-i-o bonvenigas vin, Ho Fremduloj. Ŝia

Moŝto atendas akcepti vin en sia palaco.” 

“Konduku nin,” respondis Ozma digne. 

Sed anstataŭ “konduki”, la marmora podio

komencis leviĝi, portante ilin supren tra kvadratan

truon tuj super ili kiu estis samdimensia kiel la podio. 

Post momento ili trovis sin en la granda vitra kupolo

kiu kovris preskaŭ la tutan insulon. 

En tiu kupolo estis vilaĝeto, kun domoj, stratoj, 

95

!(images/000021.png)

Glinda de Oz

ĝardenoj kaj parkoj. La domoj estis el bunta marmoro, 

bele arkitekturitaj, kun multaj buntkoloraj fenestroj, 

kaj la stratoj kaj ĝardenoj aspektis bone zorgataj. 

Precize sub la centro de la alta kupolo estis malgranda

parko plena de brilantaj floroj, kun tre detala fonto, 

kaj kontraŭ tiu parko staris konstruaĵo pli granda kaj

pli impona ol la aliaj. Cele tiun konstruaĵon la junaj

viroj eskortis Ozman kaj Doroteon. 

Sur la stratoj kaj en la pordejoj kaj malfermaj

96

Ĉapitro Ok

fenestroj de la domoj estis viroj, virinoj kaj infanoj, kaj

ĉiuj estis riĉe vestitaj. Ili multe similis la aliajn homojn

en diversaj partoj de la Lando Oz, sed anstataŭ aspekti

gajaj kaj kontentaj ili ĉiuj mienis multe solene aŭ

nervoze. Ili havis belajn hejmojn, belegajn vestaĵojn, 

kaj pli ol sufiĉe da manĝaĵoj, sed Doroteo tuj decidis

ke io ĝenas ilian vivadon kaj ke ili malfeliĉas. Tamen

ŝi diris nenion kaj nur rigardis scivoleme la Premlojn. 

Ĉe la enirejo de la palaco Ozman kaj Doroteon

renkontis du aliaj junaj viroj, uniformitaj kaj armitaj

per kuriozaj armiloj kiuj aspektis kiaj pistoloj kaj

fusiloj sed ne similis ilin. Iliaj gvidantoj riverencis kaj

foriris, kaj la du uniformitoj kondukis la knabinojn en

la palacon. 

En bela tronĉambro, ĉirkaŭate de dekduo aŭ pli

da junaj viroj kaj virinoj, sidis la Reĝino de la

Premloj, Ku-i-o. Ŝi estis knabino aspektanta pli aĝa

ol Ozma aŭ Doroteo—almenaŭ dekkvin aŭ dekses-

jara—kaj kvankam ŝi estis detale vestita kvazaŭ ironte

al balo ŝi estis tro maldika kaj ordinarvizaĝa por esti

bela. Sed evidente Reĝino Ku-i-o ne konsciis pri tio, 

ĉar ŝia mieno indikis ke ŝi estas fiera kaj aroganta kaj

tre alte taksas sian propran gravecon. Doroteo tuj

decidis ke ŝi estas impertinenta kaj ke ŝi ne volus ke

97

!(images/000026.png)

Ĉapitro Ok

Reĝino Ku-i-o estu ŝia kunulo. 

La hararo de la Reĝino estis tiom nigra kiom blanka

estis ŝia haŭto kaj ankaŭ ŝiaj okuloj estis nigraj. La

okuloj, dum ŝi trankvile ekzamenis Ozman kaj

Doroteon, aspektis suspektemaj kaj malamikemaj, sed

ŝi kviete diris:

“Mi scias kiuj vi estas, ĉar mi konsultis mian

Magian Orakolon, kiu informis min ke unu nomas sin

Princino Ozma, Reganto de la tuta Lando Oz, kaj la

alia estas Princino Doroteo de Oz, kiu venis el lando

nomata Kansas. Mi tute nenion scias pri la Lando Oz, 

kaj mi scias nenion pri Kansas.” 

“Ho, *ĉi tiu* estas la Lando Oz\!” kriis Doroteo. “Nu, 

ĝi estas *parto* de la lando Oz, negrave ĉu aŭ ne vi scias

tion.” 

“Ho, ĉu vere?” respondis Reĝino Ku-i-o, malestime. 

“Mi supozas ke nun vi pretendos ke tiu Princino

Ozma, kiu regas la Landon Oz, regas min\!” 

“Kompreneble,” respondis Doroteo. “Pri tio ne estas

dubo.” 

La Reĝino turnis sin al Ozma. 

“Ĉu vi aŭdacas pretendi tion?” ŝi demandis. 

Ozma jam decidiĝis pri la karaktero de tiu aroganta

kaj senestima ulino, kies egoismo evidente kredigis al

99

Glinda de Oz

ŝi ke ŝi estas supera al ĉiuj aliaj. 

“Mi ne venis por kvereli kun via Moŝto,” diris la

knabina Reganto de Oz, trankvile. “Kio kaj kiu mi

estas estas ekster dubo, kaj mia aŭtoritato venis de la

Fereĝino Lurlino, en kies bando mi estis membro kiam

Lurlino faris la tutan Ozon Felando. Ekzistas pluraj

landoj kaj pluraj apartaj popoloj en ĉi tiu larĝa lando, 

kaj ĉiu el ili havas proprajn regantojn, Reĝojn, 

Imperiestrojn kaj Reĝinojn. Sed ĉiuj obeas miajn

leĝojn kaj agnoskas min la plej supera Reganto.” 

“Ĉu aliaj Reĝoj kaj Reĝinoj estas stultaj tute ne

interesas min,” respondis Ku-i-o, senrespekte. “En la

Lando de la Premloj nur mi estas plej supera. Vi

impertinentas se vi kredas ke mi klinus min antaŭ vi—

aŭ antaŭ iu alia persono.” 

“Ni ne parolu pri tio nun, mi petas,” respondis

Ozma. “Vian insulon minacas danĝero ĉar potenca

malamiko planas detrui ĝin.” 

“Pa\! La Platkapuloj. Mi ne timas ilin.” 

“Ilia Plejsupera Diktatoro estas Sorĉisto.” 

“Mia magio estas pli forta ol la lia. Venu la Plat-

kapuloj\! Ili neniam reiros al sia dezerta montosupro. 

Mi certigos tion.” 

Al Ozma ne plaĉis tiu sinteno, ĉar ĝi signifis ke la

100

Ĉapitro Ok

Premloj fervoras batali la Platkapulojn, kaj Ozma ja

venis celante malebligi bataladon kaj konvinki la du

kverelemajn najbarojn interpaciĝi. Ŝi ankaŭ forte

seniluziiĝis pri Ku-i-o, ĉar la raportoj de Ple-diko

kredigis ke la Reĝino estas pli justa kaj honorinda ol

la Platkapuloj. Efektive, Ozma pensis ke eble la

knabino estas pli bonkora ol indikis ŝiaj egoismo kaj

aroganteco, kaj ke estus plejbone ne oponigi ŝin sed

strebi amikigi ŝin. 

“Mi malamas militojn, via Moŝto,” diris Ozma. “En

la Smeralda Urbo, kie mi regas milojn da homoj, kaj

en la landoj proksimaj al la Smeralda Urbo, kie pli da

miloj agnoskas mian regadon, ne ekzistas armeo, ĉar

ne ekzistas kverelado kaj ne ekzistas bezono batali. 

Kiam disputoj okazas inter la homoj, ili venas al mi

kaj mi juĝas kaj juste agas al ĉiu. Do kiam mi

informiĝis ke eble estos milito inter du tre foraj

popoloj de Oz, mi venis ĉi tien por fini la disputon

kaj solvi la kverelon.” 

“Neniu petis vin veni,” deklaris Reĝino Ku-i-o. 

“*Mia* tasko estas solvi ĉi tiun disputon, ne la via. Vi

diras ke mia insulo estas parto de la Lando Oz, kiun

vi regas, sed tio estas absurdaĵo, ĉar mi neniam aŭdis

pri la Lando Oz nek pri vi. Vi diras ke vi estas feino

101

!(images/000037.png)

Glinda de Oz

kaj ke feinoj donis al vi la rajton regi min. Mi ne

kredas tion\! Kion mi ja kredas estas ke vi estas

fraŭdisto kaj ke vi venis ĉi tien por inciti mian

popolon, kiu jam fariĝas malfacile regebla. Vi du

knabinoj eble eĉ estas spionoj por la fiaj Platkapuloj—

mi ne scias ke vi ne estas tio—kaj eble vi volas trompi

min. Sed sciu ĉi tion,” ŝi pludiris, fiere levante sin de

sia juvelita trono por fronti ilin, “mi posedas magiajn

povojn pli grandajn ol tiuj de iu ajn feino, kaj pli

grandajn ol tiuj de iu ajn Platkapulo. Mi estas

102

!(images/000045.png)

Ĉapitro Ok

Krumbika Sorĉistino—la sola Krumbika Sorĉistino en

la mondo—kaj mi timas la magion de neniu alia

ekzistanto\! Vi diras ke vi regas milojn. Mi regas cent

unu Premlojn. Sed ĉiu el ili tremas kiam mi parolas. 

Nun, ĉar Ozma de Oz kaj Princino Doroteo ĉeestas, 

mi regos cent tri personojn, ĉar ankaŭ vi klinos vin

antaŭ mia potenco. Eĉ pli, regante vin mi ankaŭ regas

la milojn kiujn, laŭ vi, vi mem regas.” 

Dorteo tre insultiĝis pro tiu parolo. 

“Mi havas purpuran katidon kiu kelkfoje parolas

103

Glinda de Oz

tiel,” ŝi diris, “sed mi vipas ŝin forte kaj post tio ŝi ne

plu opinias sin tiom glora kaj ĉiopotenca. Se vi ja scius

kiu estas Ozma vi ĝismorte timus paroli al ŝi tiel\!” 

Reĝino Ku-i-o rigardis la knabinon arogante. Poste

ŝi returnis sin al Ozma. 

“Mi hazarde scias,” diris ŝi, “ke la Platkapuloj

intencas ataki nin morgaŭ, sed ni estas pretaj. Ĝis la

fino de la batalo mi restigos vin, la du kaptitajn

fremdulojn, sur mia insulo, de kiu vi tute ne povas

esperi eskapi.” 

Ŝi turnis sin kaj ĉirkaŭrigardis la aron da servistoj

kiuj staris silente ĉirkaŭ ŝia trono. 

“Lordino Aŭreks,” ŝi pludiris, elektante unu el la

junaj virinoj, “konduku tiujn infanojn al via domo kaj

prizorgu ilin, donu al ili manĝaĵojn kaj loĝadon. Vi

rajtas permesi ke ili vagadu ie ajn sub la Granda

Kupolo, ĉar ili estas nedanĝeraj. Pritraktinte la

Platkapulojn mi pripensos kion fari poste al tiuj stultaj

knabinoj.” 

Ŝi residiĝis kaj la Lordino Aŭreks profunde klinis

sin kaj diris humile:

“Mi obeas la ordonojn de via Moŝto.” Al Ozma kaj

Doroteo ŝi diris: “Sekvu min,” kaj ŝi turnis sin por

foriri el la tronĉambro. 

104

!(images/000050.jpg)

!(images/000054.png)

Ĉapitro Ok

Doroteo rigardis por vidi kion intencas fari Ozma. 

Surprizis kaj iom malplezurigis ŝin ke Ozma turnas

sin kaj sekvas Lordinon Aŭrekson. Doroteo sekvis

ilin, sed unue ŝi rigardis adiaŭe kaj arogante al

Reĝino Ku-i-o, kies vizaĝo estis turnita alidirekten tiel

ke ŝi ne vidis la malaproban rigardon. 

105

!(images/000065.png)

!(images/000064.png)

ĈAPITRO 9

Lordino Aŭreks gvidis

Ozman kaj Doroteon laŭ

strato al bela marmora

domo proksima al unu

rando de la granda vitra

k u p o l o k i u k o v r i s l a

vilaĝon. Ŝi ne parolis al la

107

Glinda de Oz

knabinoj antaŭ ol konduki ilin en agrablan ĉambron

komforte meblitan, nek iu el la solenaj homoj kiujn ili

renkontis sur la strato entreprenis paroli. 

Kiam ili sidis Lordino Aŭreks demandis ĉu ili

malsatas, kaj trovinte ke jes ŝi alvokis servistinon kaj

ordonis alporti manĝaĵojn. 

Tiu Lordino Aŭreks aspektis eble dudekjara, 

kvankam en la Lando Oz kie la homoj neniam

aliaspektiĝis post kiam la feinoj faris ĝin felando—kie

neniu maljuniĝas nek mortas—estas ĉiam malfacile

konjekti dum kiom da jaroj iu jam vivis. Ŝi havis

agrablan, allogan vizaĝon, eĉ kvankam solenan kaj

malfeliĉan kiaj la vizaĝoj de ĉiuj Premloj, laŭŝajne, kaj

ŝia vestaro estis riĉa kaj multedetala, kiel taŭgas por

ĉambristino de la Reĝino. 

Ozma jam zorge rigardadis Lordinon Aŭrekson kaj

nun ŝi demandis al ŝi mildatone:

“Ĉu ankaŭ vi kredas min fraŭdisto?” 

“Mi ne kuraĝas diri,” respondis Lordino Aŭreks

mallaŭtatone. 

“Kial vi timas libere paroli?” demandis Ozma. 

“La Reĝino punas nin kiam ni faras komentojn kiuj

ne plaĉas al ŝi.” 

“Ĉu do ni ne estas solaj en ĉi tiu domo?” 

108

Ĉapitro Naŭ

“La Reĝino povas aŭdi ĉiun diraĵon sur ĉi tiu

insulo—eĉ la plej mallaŭtan flustron,” deklaris

Lordino Aŭreks. “Ŝi estas potencega sorĉistino, kiel ŝi

informis vin, kaj estas malsaĝe kritiki ŝin aŭ malobei

ŝiajn ordonojn.” 

Ozma rigardis ŝiajn okulojn kaj vidis ke ŝi volas diri

pli, sed ne kuraĝas. Do ŝi tiris el sia sino sian arĝentan

sceptron, kaj, dirinte magian frazon per nekonata

lingvo, ŝi foriris el la ĉambro kaj malrapide promenis

ĉirkaŭ la eksteron de la domo, farante plenan cirklon

kaj skuante sian sceptron laŭ mistikaj kurbaj movoj

dum ŝi marŝis. Lordino Aŭreks rigardis ŝin interesate

kaj, kiam Ozma denove eniris la ĉambron kaj sidiĝis, 

ŝi demandis:

“Kion vi faris?” 

“Mi sorĉis ĉi tiun domon tiel ke Reĝino Ku-i-o, 

malgraŭ sia magio, ne povas aŭdi eĉ unu vorton

interne de la magia cirklo kiun mi faris,” respondis

Ozma. “Ni nun povas paroli libere kaj laŭte laŭ nia

volo, sen timi la koleron de la Reĝino.” 

Lordino Aŭreks aspektis pli feliĉa aŭdinte tion. 

“Ĉu mi povas fidi vin?” ŝi demandis. 

“Ĉiu fidas Ozman,” kriis Doroteo. “Ŝi estas verema

kaj honesta, kaj via aĉa Reĝino bedaŭros insultinti la

109

Glinda de Oz

potencan Reganton de la tuta Lando Oz.” 

“La Reĝino ankoraŭ ne konas min,” diris Ozma, 

“sed mi volas ke vi konu min, Lordino Aŭreks, kaj mi

deziras ke vi rakontu al mi kial vi, kaj la aliaj Premloj, 

malfeliĉas. Ne timu la koleron de Ku-i-o, ĉar ŝi ne

povas aŭdi eĉ vorton de nia konversacio, mi certigas

tion al vi.” 

Lordino Aŭreks silentis dum momento; post tio ŝi

diris: “Mi fidos vin, Princino Ozma, ĉar mi kredas ke

vi ja estas tio kion vi diras pri vi—nia Plejsupera

Reganto. Se vi konus la teruran punon per kiu nia

Reĝino suferigas nin, ne mirigus vin ke ni malfeliĉas. 

La Premloj ne estas malbonaj homoj; ili ne deziras

kvereli kaj batali, eĉ kontraŭ siaj malamikoj la

Platkapuloj; sed ili tiom teruriĝas kaj timas pro Ku-i-o

ke ili obeas ĉiun vorteton ŝian, por ne suferi pro ŝia

kolero.” 

“Ĉu ŝi do tute ne havas koron?” demandis Doroteo. 

“Ŝi neniam montras kompaton. Ŝi amas nur sin,” 

asertis Lordino Aŭreks, sed ŝi tremis dirante tion, 

kvazaŭ ankoraŭ timoplena pri sia terura Reĝino. 

“Estas fie,” diris Doroteo, sku-neante per sia kapo

serioze. “Mi vidas ke multo estas farenda ĉi tie, Ozma, 

en ĉi tiu forlasita angulo de la Lando Oz. Unue vi

110

Ĉapitro Naŭ

devos forpreni la magion de Reĝino Ku-i-o, kaj ankaŭ

de tiu aĉa Ple-diko. *Mi* opinias ke neniu el ili taŭgas

kiel reganto de iu ajn, ĉar ili ’stas kruelaj kaj

malamindaj. Do vi devos doni al la Premloj kaj

Platkapuloj novajn regantojn kaj instrui al ambaŭ

popoloj ke ili estas parto de la Lando Oz kaj ke ili

devas, plejĉefe, obei la laŭrajtan Reganton, Ozma de

Oz. Fininte tion, vi povos reiri hejmen kun mi.” 

Ozma ridetis pro la fer vora konsilo de sia

amikineto, sed Lordino Aŭreks diris maltrankvilatone:

“Min mirigas ke vi proponas tiajn reformojn dum

vi ankoraŭ estas kaptitoj sur ĉi tiu insulo kaj

superfortataj de Reĝino Ku-i-o. Ke viaj proponoj estas

farendaj, ne eblas dubo, sed ĝuste nun aĉa milito

minacas okazi, kaj terura sorto atendas nin ĉiujn. Nia

Reĝino tiom vantas ke ŝi kredas povi superforti la Ple-

dikon kaj lian popolon, sed oni diras ke la magio de

Ple-diko estas tre potenca, kvankam ne egale potenca

kiel tiu kiun havis lia edzino Rora antaŭ ol Ku-i-o

transformis ŝin en Oran Porkon.” 

“Ŝi ne vere maljuste faris tion,” komentis Doroteo, 

“ĉar la Platkapuloj tre maldece volis kapti viajn belajn

fiŝojn kaj la Sorĉistino Rora volis veneni ĉiujn fiŝojn

en la lago.” 

111

Glinda de Oz

“Ĉu vi scias la kialon?” demandis Lordino Aŭreks. 

“Mi supozas ke nur pro sia fieco,” respondis

Doroteo. 

“Diru al ni la kialon,” diris Ozma fervore. 

“Nu, via Moŝto, iam—antaŭ longe—la Platkapuloj

kaj la Premloj estis amikoj. Ili vizitis nian insulon kaj

ni vizitis ilian monton, kaj la rilatoj inter la du popoloj

estis agrablaj. Tiutempe la Platkapulojn regis tri

Adeptoj de Sorĉado, belaj knabinoj kiuj ne estis

Platkapuloj sed nur vagis al la Plata Monto kaj ekloĝis

tie. Tiuj tri Adeptoj uzis sian magion nur por bono, 

kaj la montuloj volonte akceptis ilin kiel regantojn. Ili

instruis al la Platkapuloj uzi siajn skatolojn da cerbaĵo

kaj fabriki vestaĵojn el metaloj kiuj neniam triviĝas, kaj

ili ankaŭ multalie pliigis iliajn feliĉon kaj kontenton. 

“Ku-i-o tiam estis nia Reĝino, samkiel nun, sed ŝi

sciis neniun magion do ŝi havis nenion prifierindan. 

Sed la tri Adeptoj estis tre komplezaj al Ku-i-o. Ili

konstruis por ni ĉi tiun mirindan vitran kupolon kaj

niajn marmorajn domojn kaj instruis al ni fari belajn

vestaĵojn kaj multon alian. Ku-i-o mensoge montris

sin tre dankema pro tiuj komplezaĵoj, sed efektive ŝi

tre ĵaluzis la tri Adeptojn kaj sekrete klopodis eltrovi

iliajn magiajn artojn. Pri tio ŝi estis multe pli lerta ol

112

Ĉapitro Naŭ

suspektis iu el ni. Ŝi invitis la tri Adeptojn al bankedo

unu tagon, kaj dum ili festenis Ku-i-o ŝtelis iliajn

sorĉojn kaj magiilojn kaj transformis ilin en tri

fiŝojn—oran fiŝon, arĝentan fiŝon kaj bronzan fiŝon. 

Dum la kompatindaj fiŝoj strebis spiri kaj batadis

senhelpe la plankon de la bankedejo unu el ili diris

riproĉe: “Vi puniĝos pro tio, Ku-i-o, ĉar se unu el ni

mortos aŭ detruiĝos, vi ŝrumpos kaj fariĝos senhelpa, 

kaj via tuta ŝtelita magio forlasos vin.” Timante pro tiu

minaco, Ku-i-o tuj prenis la tri fiŝojn kaj kuris

portante ilin al la bordo de la lago, kie ŝi ĵetis ilin en

la akvon. Tio revigligis la tri Adeptojn kaj ili fornaĝis

kaj malaperis. 

“Mi mem vidis tiun ŝokan scenon,” daŭrigis

Lordino Aŭreks, “kaj ankaŭ vidis multaj aliaj Premloj. 

La informo portiĝis al la Platkapuloj, kiuj tiam fariĝis

malamikoj anstataŭ amikoj. La Ple-diko kaj lia

edzino Rora estis la solaj sur la monto kiuj ĝojis pro

la perdiĝo de la Adeptoj, kaj ili tuj fariĝis Regantoj

de la Platkapuloj kaj ŝtelis la cerbojn de aliaj por

plipotencigi sin. Kelkaj el la magiiloj de la Adeptoj

restis sur la monto kaj ilin prenis Rora kaj per ili ŝi

fariĝis sorĉistino. 

“La rezulto de la perfidado de Ku-i-o faris kaj la

113

Glinda de Oz

Premlojn kaj la Platkapulojn malfeliĉaj anstataŭ

feliĉaj. Ne nur la Ple-diko kaj lia edzino kruelis

kontraŭ sia popolo, nia Reĝino tuj fariĝis fiera kaj

aroganta kaj tre malame traktis nin. Ĉiuj Premloj sciis

ke ŝi ŝtelis siajn magipovojn kaj tial ŝi malamis nin kaj

humiligis nin antaŭ si kaj devigis nin obei ĉiun

ordoneton ŝian. Kiam ni malobeis, aŭ ne plaĉis al ŝi, 

kaj kiam ni parolis pri ŝi kiam ni estis en niaj propraj

hejmoj, ŝi trenigis nin al la vipejo en sia palaco kaj

vipis nin per nodoplenaj kordoj. Tial ni timegas ŝin.” 

Tiu rakonto plenigis la koron de Ozma per malĝojo

kaj la koron de Doroteo per indigno. 

“Nun mi komprenas,” diris Ozma, “kial la fiŝoj en

la lago okazigis militon inter la Premloj kaj la

Platkapuloj.” 

“Jes,” Lordino Aŭreks respondis, “estas facile

kompreni kiam oni konas la historion. La Ple-diko kaj

lia edzino venis al nia lago esperante kapti la arĝentan

fiŝon, aŭ oran fiŝon, aŭ bronzan fiŝon—iu el ili

sufiĉus—kaj detrui ĝin kaj tiel senigi Ku-i-on de ŝia

magio. Tiam ili facile konkerus ŝin. Ili ankaŭ havis

alian celon por sia deziro kapti la fiŝon—ili timis ke

iel la tri Adeptoj reakiros sian ĝustan formon kaj tiam

ili sendube reiros al la monto kaj punos Roran kaj la

114

Ĉapitro Naŭ

Ple-dikon. Tial Rora fine volis veneni ĉiujn fiŝojn en

la lago, kiam Ku-i-o transformis ŝin en Oran Porkon. 

Kompreneble tiu provo detrui la fiŝojn timigis la

Reĝinon, ĉar ŝia sekureco dependas de la vivo de la tri

fiŝoj.” 

“Mi s’pozas ke Ku-i-o batalos la Platkapulojn kiel

eble plej forte,” komentis Doroteo. 

“K aj kiel eble plej magie,” aldonis Ozma, 

penseme. 

“Mi ne komprenas kiel la Platkapuloj povos atingi

ĉi tiun insulon por damaĝi nin,” diris Lordino

Aŭreks. 

“Ili havas pafarkojn kaj sagojn, kaj mi s’pozas ke ili

intencas pafi la sagojn kontraŭ vian grandan kupolon

kaj rompi la vitron en ĝi,” sugestis Doroteo. 

Sed Lordino Aŭreks kapneis ridetante. 

“Ili ne povos fari tion,” ŝi respondis. 

“Kial ne?” 

“Mi devas ne informi vin, sed se la Platkapuloj

venos morgaŭ matene vi mem vidos la kialon.” 

“Mi kredas ke ili ne provos damaĝi la insulon,” 

Ozma deklaris. “Mi kredas ke unue ili provos detrui

la fiŝojn, per veneno aŭ alimaniere. Se ili sukcesos fari

tion, ne estos malfacile konkeri la insulon.” 

115

!(images/000074.png)

Ĉapitro Naŭ

“Ili ne havas boatojn,” diris Lordino Aŭreks, “kaj

Ku-i-o jam delonge atendas ĉi tiun militon kaj

preparis por ĝi mirindamaniere. Mi preskaŭ volas ke

la Platkapuloj konkeru nin, ĉar tiam ni liberiĝus de

nia aĉa Reĝino; sed m i ne volas vidi la tri

transformitajn fiŝojn detruitaj, ĉar en ili estas nia sola

espero refeliĉiĝi.” 

“Ozma prizorgos vin, negrave kio okazos,” Doroteo

certigis ŝin. Sed Lordino Aŭreks, ne sciante la vaston

de la potenco de Ozma—kiu, efektive, estis malpli

granda ol supozis Doroteo—ne multe komfortiĝis per

tiu promeso. 

Estis evidente ke morgaŭ okazos multa ekscito, se

la Platkapuloj vere atakos la Premlojn de la Magia

Insulo. 

117

!(images/000015.png)

!(images/000041.png)

ĈAPITRO 10

Kiam noktiĝis la tuta

interno de la Granda

Kupolo, la stratoj kaj

domoj, lumiĝis brile tiel

ke estis lumoplene kiel

dum la tago. Doroteo

p e n s i s k e s e n d u b e l a

119

Glinda de Oz

insulo aspektas bela de la fora bordo de la lago dum

la nokto. Okazis festado kaj gajeco en la palaco de la

Reĝino kaj la muziko de la reĝa bando estis klare

aŭdebla en la domo de Lordino Aŭreks, kie Ozma kaj

Doroteo restis kun sia gastigantino-gardantino. Ili estis

kaptitoj, sed multe pli bonkore prizorgataj. 

Lordino Aŭreks donis al ili bonan vespermanĝon

kaj kiam ili volis enlitiĝi ŝi gvidis ilin al bela ĉambro

kun komfortaj litoj kaj deziris por ili bonan nokton kaj

agrablajn sonĝojn. 

“Kion vi pensas pri ĉio ĉi, Ozma?” Doroteo

maltrankvile demandis kiam ili estis solaj. 

“Ĝojigas min ke ni venis,” estis la respondo, “ĉar

kvankam eble estos misagoj morgaŭ, estis necese ke mi

sciu pri tiuj homoj, kies estroj estas sovaĝaj kaj

kontraŭleĝaj kaj subpremas siajn regatojn per

maljusteco kaj krueleco. Mia tasko, sekve, estas liberigi

la Premlojn kaj la Platkapulojn kaj akiri por ili

liberecon kaj feliĉecon. Mi ne dubas ke mi povos fine

efektivigi tion.” 

“Ĝuste nun, tamen, nin frontas malfacilo,” asertis

Doroteo. “Se Reĝino Ku-i-o venkos morgaŭ, ŝi ne estos

afabla al ni, kaj se la Ple-diko venkos, li estos eĉ malpli

agrabla.” 

120

Ĉapitro Dek

“Ne malkvietiĝu, kara,” diris Ozma. “Mi ne kredas

ke minacas nin danĝero, negrave kio okazos, kaj la

rezulto de nia aventuro certe estos bona.” 

Doroteo efektive ne malkvietiĝis. Ŝi fidis sian

amikinon, la feprincinon de Oz, kaj ŝi ĝuis la

eksciton de la eventoj en kiuj ŝi partoprenas. Do ŝi

rampis en la liton kaj endormiĝis samfacile kiel se ŝi

estus en sia propra komforta ĉambro en la palaco de

Ozma. 

Ia grinca, knara sono vekis ŝin. La tuta insulo ŝajnis

tremi kaj svingiĝi, kiel dum tertremo. Doroteo sidiĝis

en la lito, frotis siajn okulojn por eligi la dormon, kaj

trovis ke estas la mateniĝo. 

Ozma rapide vestadis sin. 

“Kio okazas?” demandis Doroteo, saltante el la lito. 

“Mi ne estas certa,” respondis Ozma; “sed la sento

estas ke la insulo subakviĝas.” 

Kiel eble plej baldaŭ ili finis vesti sin, dum la

grincado kaj svingiĝado daŭris. Poste ili rapidis en la

salonon de la ĉambro kaj trovis Lordinon Aŭrekson

jam plene vestita kaj atendanta ilin. 

“Ne alarmiĝu,” diris ilia gastigantino. “Ku-i-o

decidis subakvigi la insulon, nur tion. Sed tio indikas

ke la Platkapuloj venas ataki nin.” 

121

!(images/000047.png)

Glinda de Oz

“Kion vi celas diri, ‘sub-sub-akvigas la insulon’?” 

demandis Doroteo. 

“Venu kaj vidu,” estis la respondo. 

Lordino Aŭreks kondukis ilin al fenestro kiu

frontis flankon de la granda kupolo kovranta la

vilaĝon, kaj ili povis vidi ke la insulo ja subakviĝas, 

ĉar la akvo de la lago jam atingas duonan alton de

la flanko de la kupolo. Tra la vitro naĝantaj fiŝoj

videblis, kaj altaj tigoj de svingiĝemaj marherboj, ĉar

la akvo estis klara kiel kristalo kaj tra ĝi ili povis eĉ

122

Ĉapitro Dek

videti la foran bordon de la lago. 

“La Platkapuloj ankoraŭ ne alvenis,” diris Lordino

Aŭreks. “Ili venos baldaŭ, sed nur post kiam la tuta

kupolo estos sub la surfaco de la akvo.” 

“Ĉu la kupolo tralasos akvon?” Doroteo demandis

maltrankvile. 

“Tute ne.” 

“Ĉu oni sub-sub-akvigis la insulon antaŭ nun?” 

“Ho, jes; plurfoje. Sed Ku-i-o ne volas ofte fari tion, 

ĉar necesas forte labori por funkciigi la mekanismon. 

La kupolo estas konstruita tiel ke ĝi povu malaperi. Mi

kredas,” ŝi pludiris, “ke nia Reĝino timas ke la

Platkapuloj atakos la insulon kaj provos rompi la

vitron de la kupolo.” 

“Nu, se ni estos sub la akvo, ili ne povos batali nin

kaj ni ne povos batali ilin,” asertis Doroteo. 

“Tamen ili povus mortigi la fiŝojn,” diris Ozma

serioze. 

“Ankaŭ ni havas batalrimedojn,” diris Lordino

Aŭreks. “Mi ne rajtas diri al vi ĉiujn niajn sekretojn, 

sed ĉi tiu insulo estas plena de surprizoj. La magio de

nia Reĝino ankaŭ estas vere miriga.” 

“Ĉu ŝi ŝtelis sian tutan magion de la tri Adeptoj de

Sorĉado kiuj nun estas fiŝoj?” 

123

Glinda de Oz

“Ŝi ŝtelis la scion kaj la magiilojn, sed ŝi uzas ilin

kiel neniam uzus ilin la tri Adeptoj.” 

Jam la supro de la kupolo estis tute sub la akvo

kaj subite la insulo ne plu subeniris kaj fariĝis

senmova. 

“Vidu\!” kriis Lordino Aŭreks, gestante al la bordo. 

“La Platkapuloj alvenis.” 

Sur la bordo, kiu nun estis tre alta super iliaj

kapoj, aro da nelumaj figuroj videblis. 

“Nun ni vidu kion Ku-i-o faros por oponi ilin,” 

pludiris Lordino Aŭreks, per voĉo kiu montris ŝian

ekscitiĝon. 



\* \* \* \* \* \* \* \*
La Platkapuloj, puŝinte sin tra la vicon de


palmarboj, atingis la bordon de la lago ĝuste kiam la

supro de la kupolo de la insulo malaperis sub la

surfacon. La akvo nun fluis de bordo al bordo, sed

tra la klara akvo la kupolo ankoraŭ estis videbla kaj

la domoj de la Premloj povis esti neklare vidataj tra

la vitraĵoj. 

“Bone\!” kriis la Ple-diko, kiu antaŭe armis ĉiujn

siajn sekvantojn kaj kunportis du kuprajn ujojn, kiujn

li zorge metis sur la teron apud si. “Se Ku-i-o volas

kaŝi sin anstataŭ batali nia tasko estos facila, ĉar en

124

Ĉapitro Dek

unu el ĉi tiuj kupraj ujoj mi havas sufiĉan venenon

por mortigi ĉiu fiŝon en la lago.” 

“Do mortigu ilin dum ni havas sufiĉan tempon, kaj

ni povos poste reiri hejmen,” konsilis unu el la

ĉefoficiroj. 

“Ankoraŭ ne,” kontraŭdiris la Ple-diko. “La Reĝino

de la Premloj defiis min, kaj mi volas superforti ŝin

kaj ankaŭ detrui ŝian magion. Ŝi transformis mian

povran edzinon en Oran Porkon, kaj mi nepre devas

venĝi tion, negrave kion alian ni faros.” 

“Atentu\!” subite kriis la oficiroj, indikante la lagon; 

“io tuj okazos.” 

De la subakva kupolo pordo malfermiĝis kaj io

nigra elpafiĝis rapide en la akvon. La pordo tuj

fermiĝis post ĝi kaj la nigraĵo naĝis tra la akvo, sen

leviĝi al la surfaco, rekte celante la lokon kie staras la

Platkapuloj. 



\* \* \* \* \* \* \* \*
“Kio estas?” Doroteo demandis al Lordino Aŭreks. 


“Jen unu el la submaraj ŝipoj de la Reĝino,” estis la

respondo. “Ĝi estas tute fermita, kaj povas moviĝi sub

la akvo. Ku-i-o havas plurajn tiajn boatojn, ili estas

loĝigataj en ĉambretoj en la kelo sub nia vilaĝo. Kiam

la insulo estas subakva, la Reĝino uzas tiujn boatojn

125

!(images/000082.png)

Ĉapitro Dek

por atingi la bordon, kaj mi kredas ke ŝi nun intencas

batali la Platkapulojn per ili.” 

La Ple-diko kaj lia popolo sciis nenion pri la

submarŝipoj de Ku-i-o, do ili rigardis surprizate dum

la subakva boato proksimiĝis al ili. Kiam ĝi estis tute

proksima al la bordo ĝi leviĝis al la surfaco kaj la supro

apartiĝis kaj retrenkuŝiĝis, montrante boaton plenan de

armitaj Premloj. Ĉe la kapo estis la Reĝino, staranta

en la pruo kaj tenanta en unu mano buklon de magia

ŝnuro kiu brilis kiel arĝento. 

La boato ekhaltis kaj Ku-i-o retiris sian brakon por

ĵeti la arĝentan ŝnuron al la Ple-diko kiu nun estis nur

unu-du metrojn for de ŝi. Sed la ruza estro de la

Platkapuloj rapide komprenis la danĝeron kaj antaŭ ol

la Reĝino povis ĵeti la ŝnuron li kaptis kupran ujon kaj

ĵetis ĝian enhavon rekte sur ŝian vizaĝon\! 

127

!(images/000091.png)

!(images/000095.png)

ĈAPITRO 11

Reĝino Ku-i-o lasis fali

la ŝnuron, ŝanceliĝis kaj

falis kapantaŭen en la

akvon, subakviĝante, dum

l a P r e m l o j e n l a

s u b m a r ŝ i p o j e s t i s t r o

perpleksaj por helpi ŝin

129

Glinda de Oz

kaj nur rigardadis la ondetojn en la akvo kie ŝi

malaperis. Post momento leviĝis al la surfaco bela

Blanka Cigno. Tiu Cigno estis tre granda, tre

graciforma, kaj disŝutitaj tute sur ĝiaj blankaj plumoj

estis etaj diamantoj, tiom dense amasigitaj ke dum la

radioj de la matena suno falis sur ilin la tuta korpo de

la Cigno brilis kiel unu brilianto. La kapo de la

Diamanta Cigno havis bekon el polurita oro kaj ĝiaj

okuloj estis du brilantaj ametistoj. 

“Hura\!” kriis la Ple-diko dancante supren kaj

suben pro fiĝojo. “Mia povra edzino, Rora, finfine

estas venĝita. Vi faris el ŝi Oran Porkon, Ku-i-o, kaj

nun mi faris el vi Diamantan Cignon. Flosu sur via

lago eterne, se vi volas, ĉar viaj palmopiedoj ne plu

povas fari magion kaj vi estas senpova kiel la Porko

kiun vi faris el mia edzino\!” 

“Fiulo\! Aĉulo\!” kvakis la Diamanta Cigno. “Vi

puniĝos pro tio. Ho, kia malsaĝulo mi estis kiam mi

permesis ke vi sorĉu min\!” 

“Malsaĝulo vi estis, kaj malsaĝulo vi estas\!” ridis

la Ple-diko, dancante freneze pro sia ĝojo. Kaj tiam

li senzorge renversis la alian kupran ujon per sia

kalkano kaj ĝia enhavo verŝiĝis sur la sablon kaj

perdiĝis tuttute. 

130

Ĉapitro Dek Unu

La Ple-diko ekhaltis kaj rigardis la renversitan ujon

kun malfeliĉa mieno. 

“Domaĝe—domaĝe\!” li krietis malĝoje. “Mi perdis

la venenon per kiu mi intencis mortigi la fiŝojn, kaj

mi ne povos fari pli ĉar nur mia edzino sciis la

sekreton, kaj ŝi nun estas malsaĝa Porko kaj forgesis

sian tutan magion.” 

“Tre bone,” diris la Diamanta Cigno malestime, 

dum ŝi flosis sur la akvo kaj naĝis gracie tien kaj tien. 

“Ĝojigas min vidi vin malsukcesi. Via puno nur

komenciĝas, ĉar kvankam vi sorĉis min kaj forprenis

mian sorĉopovon vi ankoraŭ devos pritrakti la tri

magiajn fiŝojn, kaj finfine ili detruos vin, kredu tion.” 

La Ple-diko rigide rigardis la Cignon dum

momento. Poste li kriis al siaj soldatoj:

“Pafu ŝin\! Pafu la senrespektan birdon\!” 

Ili pafis kelkajn sagojn je la Diamanta Cigno, sed

ŝi plonĝis sub la akvon kaj la ĵetaĵoj falis senutile. 

Kiam Ku-i-o leviĝis al la surfaco ŝi estis tre

malproksima de la bordo kaj ŝi rapide naĝis trans la

lagon al kie neniu sago aŭ lanco povus trafi ŝin. 

La Ple-diko frotis sian mentonon kaj konsideris

kion sekve fari. Proksime flosis la submarŝipo en kiu

la Reĝino venis, sed la Premloj en ĝi ne sciis kion fari. 

131

Glinda de Oz

Eble ili ne bedaŭris ke ilia kr uela mastrino

transformiĝis en Diamantan Cignon, sed la transformo

lasis ilin tute senhelpaj. La subakvan boaton funkciigis

ne mekanismo sed certaj mistikaj vortoj parolitaj de

Ku-i-o. Ili ne sciis kiel subakvigi ĝin, aŭ kiel rekovri

sin per la akvimuna kovrilo, aŭ kiel reveturigi la

boaton al la kastelo, aŭ devigi ĝin eniri la malgrandan

kelan ĉambron kie ĝi kutime estis loĝigata. Efektive, 

ili nun estis elŝlositaj el la Granda Kupolo kaj ne povis

reeniri. Do unu el la velistoj kriis al la Plejsupera

Diktatoro de la Platkapuloj, dirante:

“Bonvolu kapti nin kaj preni nin al via monto, kaj

manĝigi kaj gardi nin, ĉar ni havas nenian loĝlokon.” 

La Ple-diko ridis kaj respondis:

“Neniel. Mi ne volas ĝeni min per prizorgado de

aro da stultaj Premloj. Restu kie vi estas, aŭ iru kien

vi volas, sed nepre fortenu vin de nia monto.” Li

turnis sin al siaj soldatoj kaj pludiris: “Ni konkeris

Reĝinon Ku-i-on kaj faris el ŝi senpovan Cignon. La

Premloj estas sub akvo kaj ili restu tie. Do, sukcesinte

per la milito, ni reiru al nia hejmo kaj gaju kaj

festenu, ĉar post multaj jaroj ni pr uvis ke la

Platkapuloj estas pli povaj kaj pli potencaj ol la

Premloj.” 

132

!(images/000100.png)

Ĉapitro Dek Unu

Do la Platkapuloj formarŝis kaj trairis la vicon de

palmoj kaj reiris al sia monto, kie la Ple-diko kaj

kelkaj liaj oficiroj festenis kaj ĉiuj aliaj devis servi ilin. 

“Mi bedaŭras ke ni ne povas manĝi rostitan

porkaĵon,” diris la Ple-diko, “sed ĉar nia sola porko

estas el oro, ni ne povas manĝi ŝin. Kaj, ankaŭ, la Ora

Porko hazarde estas mia edzino, kaj eĉ se ŝi ne estus

el oro mi certas ke ŝi estus tro malmola por manĝo.” 

133

!(images/000103.png)

!(images/000109.png)

ĈAPITRO 12

Kiam la Platkapuloj

jam foriris la Diamanta

Cigno renaĝis al la boato

k a j u n u e l l a j u n a j

Premloj nomita Er vik

diris al ŝi fervore:

“Kiel ni reiros al la

135

Glinda de Oz

insulo, via Moŝto?” 

“Ĉu mi ne estas bela?” demandis Ku-i-o, arkigante

sian kolon gracie kaj etendante siajn diamanto-

kovritajn flugilojn. “Mi povas vidi min spegulata en la

akvo, kaj mi certas ke neniu birdo nek besto, nek

homo estas egale belega kiel mi\!” 

“Kiel ni reiros al la insulo, via Moŝto?” urĝe

demandis Ervik. 

“Kiam mia famo disvastiĝos tra la lando, oni

veturos el ĉiuj partoj de ĉi tiu lago por rigardi mian

belecon,” diris Ku-i-o, skuante siajn plumojn por

scintiligi la diamantojn pli forte. 

“Sed, via Moŝto, ni devas hejmeniri kaj ni ne scias

kiel iri tien,” Ervik persistis. 

“Miaj okuloj,” komentis la Diamanta Cigno, “estas

mirinde bluaj kaj brilantaj kaj ĉarmos ĉiujn

rigardantojn.” 

“Diru al ni kiel funkciigi la boaton—kiel reiri al la

insulo,” petegis Ervik kaj la aliaj kriis same urĝe:

“Diru al ni, Ku-i-o; diru al ni\!” 

“Mi ne scias,” respondis la Reĝino sen interesiĝo. 

“Vi estas magiistino, sorĉistino tre sperta\!” 

“Kompreneble tia mi estis, kiam mi estis knabino,” 

ŝi diris, klinante sian kapon super la klaran akvon por

136

!(images/000115.jpg)

Ĉapitro Dek Du

vidi sian speguliĝon per ĝi; “sed nun mi forgesis ĉiajn

stultaĵojn kia magio. Cignoj estas pli belaj ol knabinoj, 

precipe kiam ili estas surŝutitaj per diamentoj. Ĉu vi

ne opinias?” Kaj ŝi gracie fornaĝis, kaj ŝajne al ŝi tute

ne gravis ĉu aŭ ne ili respondis. 

Evrik kaj liaj akompanantoj estis senesperaj. Ili

komprenis klare ke Ku-i-o ne povas aŭ ne volas helpi

ilin. La eksreĝino ne plu atentas pri sia insulo, sia

popolo, nek sia mirinda magio; ŝin interesas nur

admiri sian propran belecon. 

“Vere,” diris Ervik, malgajavoĉe, “la Platkapuloj

venkis nin\!” 



\* \* \* \* \* \* \* \*
Kelkajn el tiuj eventoj vidis Ozma kaj Doroteo kaj


Lordino Aŭreks, kiuj foriris el la domo kaj proksimiĝis

al la vitro de la kupolo, por vidi kio okazas. Multaj

Premloj ankaŭ puŝis sin kontraŭ la kupolon, 

demandante al si kio sekve okazos. Kvankam ilia

vidpovo estis iom malklarigita de la akvo kaj la neceso

suprenrigardi angule, ili observis la ĉefajn partojn de

la dramo okazanta supre. Ili vidis la submarŝipon de

Reĝino Ku-i-o veni al la surfaco kaj malfermiĝi; ili

vidis la Reĝinon stari rekte por ĵeti sian magian

ŝnuron; ili vidis ŝian subitan transformiĝon en

137

Glinda de Oz

Diamantan Cignon, kaj krio de mirego aŭdiĝis el la

Premloj en la kupolo. 

“Bone\!” firme diris Doroteo. “Mi malamas tiun

maljunulon Ple-diko, sed mi ĝojas ke Ku-i-o puniĝis.” 

“Okazis misfortunego\!” kriis Lordino Aŭreks, 

premante siajn manojn sur sian koron. 

“Jes,” akordis Ozma, kapgestante penseme; “la

misfortuno de Ku-i-o estos katastrofo por ŝia popolo.” 

“Kial vi diras tion?” demandis Doroteo surprizite. 

“Ŝajnas al *mi* ke la Premloj estas bonfortunaj, ili ja

perdis sian kruelan Reĝinon.” 

“Se nur temus pri tio vi pravus,” respondis Lordino

Aŭreks; “kaj se la insulo estus super la akvo ne estus

tiom grave. Sed jen ni ĉiuj, sur la fundo de la lago, 

enkarcerigitaj en ĉi tiu kupolo.” 

“Ĉu vi ne povas levi la insulon?” demandis

Doroteo. 

“Ne. Nur Ku-i-o sciis kiel fari tion,” estis la

respondo. 

“Ni provu,” insistis Doroteo. “Se eblas subenigi ĝin, 

do eblas suprenigi ĝin. La mekanismo restas ĉi tie, mi

supozas.” 

“Jes; sed la mekanismo funkcias per magio, kaj

Ku-i-o rifuzis konigi al iu el ni sian sekretan povon.” 

138

Ĉapitro Dek Du

La vizaĝo de Doroteo serioziĝis; sed ŝi pensadis. 

“Ozma mastras multan magion,” ŝi diris. 

“Sed ne tian magion,” Ozma respondis. 

“ Ĉ u v i n e p o v o s l e r n i ĝ i n , r i g a r d a n t e l a mekanismon?” 

“Bedaŭrinde ne, mia kara. Tute ne temas pri

femagio, temas pri sorĉado.” 

“Nu,” diris Doroteo, turnante sin al Lordino

Aŭreks, “vi diris ke ekzistas aliaj sub-sub-maraj boatoj. 

Ni eniru unu el ili, kaj ĵetiĝu al la surfaco de la akvo, 

samkiel Ku-i-o, kaj tiel ni eskapu. Kaj poste ni povos

helpi savi ĉiujn Premlojn ĉi tie.” 

“Neniu scias funkciigi la subakvajn boatojn escepte

de la Reĝino,” deklaris Lordino Aureks. 

“Ĉu ne ekzistas pordo aŭ fenestro en ĉi tiu kupolo

kiun ni povus malfermi?” 

“Ne ekzistas, kaj se ja ekzistus, la akvo enrapidus

por plenigi la kupolon kaj ni ne povus eliri.” 

“La Premloj,” diris Ozma, “ne povus droni; ili nur

malsekiĝus kaj saturiĝus kaj en tia stato ili estus tre

malkomfortaj kaj malfeliĉaj. Sed *vi* estas mortipova, 

Doroteo, kaj se via Magia Zono protektus vin kontraŭ

morto vi devus kuŝi eterne sur la fundo de la lago.” 

“Ne, mi preferus rapide morti,” asertis la knabineto. 

139

Glinda de Oz

“Sed estas pordoj en la kelo kiuj malfermiĝas—por

ellasi la pontojn kaj la boatojn—kaj tio ne plenigus la

kupolon per akvo, ĉu?” 

“Tiuj pordoj malfermiĝas nur per magia vorto, kaj

nur Ku-i-o scias la vorton direndan,” diris Lordino

Aŭreks. 

“Jadi\!” kriis Doroteo, “la magio de tiu fia Reĝino

fiaskigas ĉiujn miajn eskapoplanojn. Mi devos cedi al

vi, Ozma, *vi* savu nin\!” 

Ozma ridetis, sed ŝia rideto ne estis gaja kiel

kutime. La Princino de Oz trovis sin frontata de

serioza problemo, kaj kvankam ŝi tute ne pensis

senesperiĝi ŝi agnoskis ke la Premloj kaj ilia insulo, kaj

ankaŭ Doroteo kaj ŝi mem, renkontas gravegan

problemon kaj se ŝi ne povos trovi rimedon por savi

ilin ili estos perditaj por la Lando Oz dum la tuta

estonteco. 

“Dum tia dilemo,” diris ŝi, medite, “oni nenion

gajnas per troa rapido. Zorgoplena pensado eble

helpos nin, kaj ankaŭ la sinsekvo de eventoj. Ĉiam

povas okazi tio kion oni ne anticipas, kaj senlamenta

pacienco estas pli bona ol nepripensita ago.” 

“Bone,” respondis Doroteo; “pensu lante, Ozma; ne

necesas rapidi. Ĉu ni matenmanĝu, Lordino Aŭreks?” 

140

Ĉapitro Dek Du

Ilia gastigantino rekondukis ilin al la domo, kie ŝi

ordonis al siaj tremantaj servistoj prepari kaj prezenti

la matenmanĝon. Ĉiuj Premloj timis kaj maltrankvilis

pro la transformiĝo de ilia Reĝino en cignon. Ku-i-on

ili timis kaj malamis, sed ili dependis de ŝia magio por

konkeri la Platkapulojn kaj nur ŝi povus relevi ilian

insulon al la surfaco de la lago. 

Antaŭ ol finiĝis la matenmanĝo pluraj aŭtoritataj

Premloj venis al Aŭreks por peti ŝian konsilon kaj por

demandadi al Princino Ozma, pri kiu ili sciis nur ke

ŝi pretendas esti feino kaj la Reganto de la tuta lando, 

inkluzive de la Lago de la Premloj. 

“Se vi diris la veron al Reĝino Ku-i-o,” ili diris al

ŝi, “vi estas nia laŭrajta estrino, kaj ni povas dependi

de vi por ke ni saviĝu el ĉia problemo.” 

“Mi klopodos efektivigi tion,” Ozma gracie certigis

ilin, “sed memoru ke la feoj ricevis povon alporti

komforton kaj feliĉon al ĉiu petanto. Kontraŭe, magio

kian konis kaj uzis Ku-i-o estas kontraŭleĝa sorĉado

kaj ŝiaj artoj estas tiaj kiajn neniu feo akceptus uzi. 

Tamen, kelkfoje necesas konsideri malbonon por

efektivigi bonon, kaj eble per studo de la iloj kaj sorĉoj

de Ku-i-o mi povos savi nin. Ĉu vi promesas akcepti

min kiel vian Reganton kaj obei ĉiun mian ordonon?” 

141

Glinda de Oz

Ili volonte promesis. 

“Nu,” pludiris Ozma, “mi iros al la palaco de

Ku-i-o kaj alproprigos ĝin. Eble mi trovos ion utilan

tie. Intertempe diru al ĉiuj Premloj ke ili tute ne

timu, ili paciencu. Ili reiru al siaj hejmoj kaj agu

normale. La perdiĝo de Ku-i-o eble montriĝos ne

misfortuno sed beno.” 

Tiu parolo eksterordinare gajigis la Premlojn. Vere, 

ili povis dependi de neniu nun alia ol Ozma, kaj

malgraŭ ilia danĝera pozicio iliaj koroj senpeziĝis pro

la transformiĝo kaj malĉeesto de ilia Reĝino kruela. 

Ili venigis sian latunan bandon kaj granda procesio

eskortis Ozman kaj Doroteon al la palaco, kie ĉiuj

eksservistoj de Ku-i-o fervoris servi ilin. Ozma ankaŭ

invitis Lordino Aŭreks loĝi en la palaco, ĉar ŝi sciis

ĉion pri la Premloj kaj ilin insulo kaj ankaŭ estis

favorita de la eksreĝino, do ŝiaj konsilo kaj informo

nepre montriĝus valoraj. 

Ozman iom ĉagrenis ŝiaj trovoj en la palaco. Unu

ĉambro de la privata ĉambraro de Ku-i-o estis tute

dediĉita al la uzado de sorĉado, kaj tie estis

nenombreblaj kuriozaj iloj kaj ujoj da ŝmiraĵoj kaj

boteloj da trinkaĵoj sur kiuj estis etiketoj kun kuriozaj

nomoj, kaj strangaj maŝinoj kies utilon Ozma ne

142

!(images/000125.png)

Ĉapitro Dek Du

povis diveni, kaj peklitaj bufoj kaj helikoj kaj lacertoj, 

kaj breto da libroj skribitaj per sango, sed en lingvo

kiun ne konis la Regantino de Oz. 



“Mi ne komprenas,” diris Ozma al Doroteo, kiu

akompanis ŝin dum la serĉo, “kiel Ku-i-o sciis uzi la

143

Glinda de Oz

magiilojn kiujn ŝi ŝtelis de la tri Adeptaj Sorĉistinoj. 

Krome, laŭ ĉiuj raportoj tiuj Adeptoj uzis nur bonan

sorĉadon, kia helpas la popolon, sed Ku-i-o faris nur

malbonan. 

“Eble ŝi uzis la bonajn ilojn por malbonaj celoj?” 

sugestis Doroteo. 

“Jes, kaj per la scio gajnita Ku-i-o sendube inventis

multajn malbonilojn tute nekonatajn de la bonaj

Adeptoj, kiuj nun estas fiŝoj,” aldonis Ozma. “Estas

domaĝe ke la Reĝino tenis siajn sekretojn tiom zorge

gardataj, ĉar nur ŝi mem povus uzi iun el ĉi tiuj

strangaj aĵoj konservataj en ĉi tiu ĉambro.” 

“Ĉu eble ni povos kapti la Diamantan Cignon kaj

devigi ŝin diri al ni la sekretojn?” demandis Doroteo. 

“Ne; eĉ se ni povus kapti ŝin, Ku-i-o jam forgesis

ĉian magion kiun iam ŝi sciis. Sed krom se ni mem

povus eskapi el ĉi tiu kupolo ni ne povus kapti la

Cignon, kaj se ni ja eskapus ne utilus al ni la magio

de Ku-i-o.” 

“Estas vere,” agnoskis Doroteo. “Sed—jen, Ozma, 

jen bona ideo\! Ni kaptu la tri fiŝojn—la oran kaj la

arĝentan kaj la bronzan, kaj vi retransformu ilin en

iliajn naturajn formojn, kaj tiam la tri Adeptoj povos

savi nin el ĉi tie.” 

144

Ĉapitro Dek Du

“Vi ne estas tre praktika, Doroteo kara. Estus egale

malfacile por ni kapti la tri fiŝojn, el ĉiuj aliaj fiŝoj

en la lago, kiel kapti la Cignon.” 

“Sed se ni povus, tio helpus nin pli ol kapti la

Cignon,” persistis la knabineto. 

“Estas vere,” respondis Ozma, ridetante pro la

fervoro de ŝia amikino. “Vi elpensu rimedon por kapti

la fiŝojn, kaj mi promesas ke kiam vi kaptis ilin mi

redonos al ili iliajn ĝustajn formojn.” 

“Mi scias ke vi kredas ke mi ne povos,” respondis

Doroteo, “sed mi intencas klopodi.” 

Ŝi foriris el la palaco kaj iris al loko kie ŝi povis

rigardi tra klara vitraĵo de la kupolo en la ĉirkaŭantan

akvon. Tuj ŝin interesis la kuriozaj vidaĵoj kiuj

renkontis ŝiajn okulojn. 

La Lago de la Premloj loĝigis multaspecajn kaj

multadimensiajn fiŝojn. La akvo estis tiom travidebla

ke la knabino povis vidi longadistance kaj la fiŝoj

tiom proksimiĝis al la vitro de la kupolo ke kelkfoje

ili eĉ tuŝis ĝin. Sur la blanka sablo ĉe la fundo de la

la lago estis asterioj, omaroj, kraboj kaj multaj ŝelfiŝoj

strangaformaj kaj kun ŝeloj belege buntaj. La

akvoplantaro estis brilkolora kaj al Doroteo aspektis

belega ĝardeno. 

145

Glinda de Oz

Sed plej interesis la fiŝoj. Kelkaj estis grandaj kaj

pigraj, flosante aŭ kuŝante ripoze kaj nur movetante

siajn naĝilojn. Multaj kun grandaj rondaj okuloj

rigardis rekte la knabinon dum ŝi rigardadis ilin kaj

Doroteo demandis al si ĉu ili povos aŭdi ŝin tra la vitro

se ŝi parolos al ili. En Oz, kie ĉiuj bestoj kaj birdoj

kapablas paroli, ankaŭ multaj fiŝoj kapablas paroli, sed

kutime ili estas multe pli stultaj ol birdoj kaj bestoj ĉar

ili malrapide pensas kaj scias malmulton pri kiu paroli. 

En la Lago de la Premloj la fiŝoj malgrandaj estis

pli aktivaj ol la grandaj kaj naĝis rapide en kaj el inter

la svingiĝantaj marherboj, kvazaŭ havante gravajn

taskojn kaj devante rapidi. Doroteo esperis trovi la

oran kaj arĝentan kaj bronzan fiŝojn inter la

malgrandaj specioj. Ŝi opiniis ke verŝajne ili restos en

grupo, restante kunuloj nun kiel antaŭe kiam ili havis

siajn naturajn formojn, sed tiom da fiŝoj konstante

preterpasis, kaj la sceno ŝanĝiĝis ĉiumomente, ke ŝi ne

estis certa ke ŝi rimarkus ilin eĉ se ili videbliĝus. Ŝiaj

okuloj ne povis ĉiudirekte rigardi kaj la serĉataj fiŝoj

eble estas aliflanke de la kupolo, aŭ tre malproksime

en la lago. 

“Eble, ĉar ili timis Ku-i-on, ili kaŝis sin ie, kaj ne

scias ke ilia malamiko transformiĝis,” ŝi pensis. 

146

!(images/000078.png)

Ĉapitro Dek Du

Ŝi rigardadis la fiŝojn longatempe, ĝis ŝi tiom

malsatis ke ŝi reiris al la palaco por lunĉo. Sed ŝi ne

perdis sian kuraĝon. 

“Ĉu ion novan vi trovis, Ozma?” ŝi demandis. 

“Ne, kara. Ĉu vi trovis la tri fiŝojn?” 

“Ankoraŭ ne. Sed mi havas nenion pli bonan por

fari, Ozma, do mi intencas reiri kaj denove rigardadi.” 

147

!(images/000080.png)

!(images/000083.png)

ĈAPITRO 13

Glinda la Bona, en sia

palaco en la Lando de la

K v e l u l o j , d e v i s a t e n t i

multajn aferojn, ĉar ŝi ne

nur kontrolis la teksadon

kaj brodadon faratan de

ŝia aro da knabinoj, kaj

149

Glinda de Oz

helpis ĉiujn kiuj venis al ŝi petante helpon—ne nur

homojn sed ankaŭ bestojn kaj birdojn—sed ŝi ankaŭ

estis fidela studanto de la sorĉartoj kaj ŝi uzis multan

tempon en sia Laboratorio de Magio, kie ŝi strebis

trovi kuracilon por ĉiu misaĵo kaj perfektigi sian

lertecon pri magio. 

Tamen ŝi ne forgesis rigardi en la Granda Arkivo-

Libro ĉiutage por trovi ĉu menciiĝas la vizito de

Ozma kaj Doroteo al la Sorĉita Monto de la

Platkapuloj kaj la Magia Insulo de la Premloj. La

Arkivo informis ŝin ke Ozma atingis la monton, ke

ŝi eskapis, kun sia akompanantino, kaj iris al la

Insulo de la Premloj, kaj ke Reĝino Ku-i-o subakvigis

la insulon tiel ke ĝi estis tute sub akvo. Sekvis la

deklaro ke la Platkapuloj venis al la lago por veneni

la fiŝojn kaj ke ilia Plejsupera Diktatoro transformis

Reĝinon Ku-i-o en cignon. 

Neniuj aliaj detaloj aperis en la Granda Libro do

Glinda ne sciis ke ĉar Ku-i-o forgesis sian magion

neniu el la Premloj sciis kiel relevi la insulon al la

surfaco. Do Glinda ne maltrankviliĝis pri Ozma kaj

Doroteo ĝis unu matenon, dum ŝi sidis kun siaj

knabinoj, eksonoris subite la granda alarmilo. Tio estis

tiom nekutima ke ĉiu knabino ektremis kaj eĉ la

150

Ĉapitro Dek Tri

Sorĉistino mem dum momento ne povis pensi kion

signifas la alarmo. 

Sed post hezito ŝi memoris la ringon kiun ŝi donis

al Doroteo kiam ŝi foriris de la palaco por komenci

sian entreprenon. Donante la ringon Glinda avertis la

malgrandan knabinon ne uzi ĝiajn magiajn povojn

krom se ŝin kaj Ozma frontas vera danĝero, sed

tiuokaze ŝi turnu ĝin sur sia fingro unufoje dekstren

kaj unufoje maldekstren kaj eksonoros la alarmilo de

Glinda. 

Do la Sorĉistino nun sciis ke danĝero minacas ŝian

amatan Regantinon kaj Princinon Doroteon, kaj ŝi

rapidis al sia magiĉambro por serĉi informon pri kia

danĝero temas. La respondo al ŝia demando ne estis

tre kontentiga, ĉar ĝi diris nur: “Ozma kaj Doroteo

estas kaptitoj en la granda Kupolo de la Insulo de la

Premloj, kaj la Kupolo estas sub la akvo de la lago.” 

“Ĉu Ozma kapablas levi la insulon al la surfaco?” 

demandis Glinda. 

“Ne,” estis la respondo, kaj la Arkivo rifuzis diri pli, 

nur ke Reĝino Ku-i-o, la sola persono kapabla

komandi ke la insulo leviĝu, estis transformita de la

Platkapulo Ple-diko en Diamantan Cignon. 

Glinda konsultis la pasintajn arkivojn pri la Premloj

151

Glinda de Oz

en la Granda Libro. Post diligenta serĉo ŝi trovis ke

Ku-i-o estas potenca sorĉistino, kiu gajnis la plejparton

de sia potenco per perfida transformo de la Adeptoj de

Magio, kiuj vizitadis ŝin, en tri fiŝojn—oran, arĝentan

kaj bronzan—kaj post tio ŝi ĵetigis ilin en la lagon. 

Glinda meditis zorge pri tiu informo kaj decidis ke

iu devos iri helpi Ozman. Kvankam ne necesis multe

rapidi, ĉar Ozma kaj Doroteo povus vivi longatempe

en subakva kupolo, estis evidente ke ili ne povos eliri

krom se iu povos levi la insulon. 

La Sorĉistino traserĉis ĉiujn siajn receptojn kaj

sorĉolibrojn, sed ne povis trovi magion kapablan levi

subakvigitan insulon. Io tia ne estis jam bezonata en

sorĉado. Do Glinda faris insuleton, kovritan per vitra

kupolo, subakvigis ĝin en lageto proksima al la kastelo, 

kaj eksperimentis provante permagie levi ĝin al la

surfaco. Ŝi faris plurajn eksperimentojn, sed ĉiuj

fiaskis. Ŝajnis tre simpla tasko, tamen ŝi ne povis

plenumi ĝin. 

Tamen la saĝa Sorĉistino ne perdis sian esperon

trovi metodon liberigi siajn amikojn. Fine ŝi decidis ke

plej bone estos iri al la Lando de la Premloj kaj

ekzameni la lagon. Estante tie ŝi pli verŝajne trovos

solvon por la problemo kiu ĝenas ŝin, kaj povos

152

!(images/000085.jpg)

Ĉapitro Dek Tri

ellabori planon por savi Ozman kaj Doroteon. 

Do Glinda alvokis siajn cikoniojn kaj sian aerĉaron, 

kaj dirinte al siaj knabinoj ke ŝi entreprenos veturon

kaj eble ne revenos baldaŭ, ŝi eniris la ĉaron kaj rapide

portiĝis al la Smeralda Urbo. 

En la palaco de Princino Ozma la Birdotimigilo

nun agis kiel Reganto de la Lando Oz. Estis malmulto

kiun li devis fari, ĉar ĉio pri regado funkciis tre

senprobleme, sed li estis preta por okazo kiam io

neantaŭvidita okazos. 

Glinda trovis la Birdotimigilon ludanta kroketon

kun Trot kaj Betinjo Bobin, du knabinetoj kiuj loĝis

en la palaco protektate de Ozma kaj kiuj estis intimaj

amikoj de Doroteo kaj kiujn amis ĉiuj Ozanoj. 

“Io okazis\!” kriis Trot, dum la ĉaro de la Ŝorĉistino

surteriĝis apud ili. “Glinda venas ĉi tien nur kiam io

misa okazos.” 

“Mi esperas ke nenia damaĝo okazis al Ozma, aŭ

al Doroteo,” diris Betinjo maltrankvile, dum la bela

Sorĉistino paŝis el sia ĉaro. 

Glinda proksimiĝis al la Birdotimigilo kaj informis

lin pri la dilemo kiu trafis Ozman kaj Doroteon kaj ŝi

pludiris: “Ni nepre savu ilin, iel, Birdotimigilo.” 

“Certe,” respondis la Birdotimigilo, stumblante pro

153

!(images/000087.png)

Glinda de Oz

kurba paliseto kaj falante pentritvizaĝ’-al-tere. 

La knabinoj levis lin kaj frapis la pajlenhavon por

reĝustaformigi lin, kaj li diris plu, kvazaŭ nenio

okazis: “Sed vi devos diri al mi kion fari, ĉar neniam

dum mia tuta vivo mi relevis subakvigitan insulon.” 

“Ni devos okazigi Ŝtatan Interkonsiliĝon kiel eble

plej baldaŭ,” proponis la Sorĉistino. “Bonvolu sendi

mesaĝistojn por alvoki ĉiujn konsilistojn de Ozma al

ĉi tiu loko. Tiam ni povos decidi kiel plej bone agi.” 

154

!(images/000089.png)

Ĉapitro Dek Tri

La Birdotimigilo ne perdis tempon farante tion. 

Bonfortune la plej granda parto de la reĝaj konsilistoj

jam estis en la Smeralda Urbo aŭ proksime al ĝi, do

ĉiuj kunvenis en la tronĉambro de la palaco tiun

saman vesperon. 

155

!(images/000084.png)

!(images/000072.png)

ĈAPITRO 14

Neniu Reganto iam

havis tian strangan varion

d e k o n s i l a n t o j k i a n

g r u p i g i s ĉ i r k a ŭ s i a n

tronon la Princino Ozma. 

Efektive, en neniu alia

lando povus tiaj mirigaj

157

Glinda de Oz

uloj ekzisti. Sed Ozma amis ilin pro iliaj strangecoj kaj

povis fidi ĉiun el ili. 

Unua estis la Stana Lignohakisto. Ĉiu parto de li

estis stana, brilpolurita. Ĉiuj liaj artikoj estis bone

oleataj kaj moviĝis senĝene. Li portis brilantan hakilon

por pruvi sin hakisto, sed malofte li bezonis uzi ĝin

ĉar li loĝis en belega stana kastelo en la Lando de la

Palpbrumoj en Oz kaj estis Imperiestro de ĉiuj

Palpbrumoj. La nomo de la Stana Lignohakisto estis

Noĉjo Hakisto. Li havis tre bonan menson, sed lia

koro ne multe valoris, do li tre zorgis fari nenion

malafablan aŭ vundi ies ajn sentojn. 

Alia konsilanto estis Ĉifoneroj, la Miksĉifona

Knabino de Oz, kiu konsistis el gajkolora miksĉifona

peplomo ĝustaforme tondita kaj plenigita per katuno. 

Tiu Miksĉifona Knabino estis tre inteligenta, sed tiom

plena de sprito kaj petolado ke multaj pli stultaj

personoj kredis ŝin certe freneza. Ĉifoneroj estis gaja

ĉiam, negrave kiom malgajaj estis la cirkonstancoj, sed

ŝia ridado kaj bonhumoro valoris por gajigi aliajn

personojn kaj en ŝiaj laŭŝajne senzorgaj komentoj ofte

troviĝis multa saĝeco. 

Sekvis la Vilulo—vila de la kapo ĝis la piedoj, 

hararo kaj barbo, vestoj kaj ŝuoj—sed tre molkora kaj

158

Ĉapitro Dek Kvar

afabla kaj unu el la plej lojalaj subtenantoj de Ozma. 

Tiktoko ĉeestis, kupra ulo en kiu estis mekanismo, 

tiom lerte konstruita ke li moviĝis, parolis kaj pensis

per tri apartaj horloĝmekanismoj. Tiktoko estis tre

fidinda ĉar li ĉiam faris precize tion por kio liaj risortoj

estis streĉitaj, sed lia risortomekanismo emis

malstreĉiĝi de tempo al tempo kaj tiuokaze li restis

tute senpova ĝis kiam iu restreĉis la risortojn. 

Alispeca persono estis Joĉjo Kukurbokapo, unu el la

plej malnovaj amikoj de Ozma kaj ŝia akompananto

dum multaj aventuroj. La korpo de Joĉjo estis tre

kruda kaj mallerta, ĉar ĝin konsistigis arbobranĉoj tre

diversdimensiaj, artikigitaj per lignaj kejloj. Sed ĝi estis

fortika korpo kaj ne rompiĝema aŭ triviĝema, kaj

vestite la korpo ne tiom vidigis sian krudecon. La kapo

de Joĉjo Kukurbokapo estis, kiel vi divenis, matura

kukurbo, kies okuloj, nazo kaj buŝo estis ĉizitaj en unu

flanko. La kukurbo estis poziciigita sur la ligna kolo

de Joĉjo kaj emis flankenturniĝi aŭ retrenturniĝi kaj

tiuokaze li devis rektigi ĝin per siaj lignaj manoj. 

La plej ĝena aspekto de la naturo de tia kapo estis

ke ĝi ne bone konserviĝis kaj nepre putris post iom da

tempo. Do la ĉefokupo de Joĉjo estis kulturi kampon

de belaj kukurboj ĉiujare, kaj ĉiufoje antaŭ ol lia

159

Glinda de Oz

malnova kapo putris li elektis freŝan kukurbon de la

kampo kaj ĉizis la vizaĝon sur ĝi tre zorge, kaj tenis

ĝin preta por laŭbezone anstataŭi la malnovan kapon. 

Ne ĉiam li samaspektigis ĝin kiam li ĉizis, do liaj

amikoj neniam sciis precize kia esprimo troviĝos sur

lia vizaĝo. Sed ne eblis ne rekoni lin, ĉar li estis la sola

vivanta kukurbokapa persono en la Lando Oz. 

Unukrura velisto estis membro de la konsilantaro

de Ozma. Lia nomo estis Kap’tano Vilĉjo kaj li venis

al la Lando Oz kun Trot, kaj estis bonvenigata pro

siaj lerteco, honesteco kaj bonhumoro. Li uzis lignan

kruron por anstataŭi la kruron perditan kaj estis

granda amiko de ĉiuj infanoj en Oz ĉar li povis ĉizi

ĉiajn ludilojn el ligno per sia granda poŝtranĉilo. 

Profesoro M. P. Ŝancel-Insekto, P. E., estis alia

membro de la konsilantaro. La “M. P.” signifis Multe

Pligrandigita, ĉar la Profesoro iam estis malgranda

insekto, kiu per lenso pligrandiĝis ĝis li fariĝis granda

kiel homo kaj de tiam restis tia. La “P. E.” signifis ke

li estis Plene Edukita. Li estis la estro de la Reĝa

Atletika Kolegio de Princino Ozma, kaj por ke la

studentoj ne bezonu studi kaj tiel perdi multan

tempon kiun ili povus alie dediĉi al atletikaj sportoj, 

kiaj futbalo, basbalo, kaj similaj, Profesoro Ŝancel-

160

Ĉapitro Dek Kvar

Insekto inventis la famajn Edukajn Pilolojn. Kiam

studento en la kolegio englutis Geografian Pilolon, li

tuj sciis sian geografian lecionon; kiam li prenis

Literuman Pilolon li tuj sciis sian literuman lecionon, 

kaj Aritmetika Pilolo kapabligis la studenton fari ĉian

kalkulon sen bezono pripensi ĝin. 

Tiuj utilaj piloloj tre popularigis la kolegion kaj

instruis lecionojn al la knaboj kaj knabinoj de Oz kiel

eble plej facile. Malgraŭ tio, Profesoro Ŝancel-Insekto

ne estis multe amata ekster sia kolegio, ĉar li estis

aroganta kaj tiom admiris sin kaj fanfaronis pri sia

lerteco kaj konstanta lernado, ke neniu volis amikiĝi

kun li. Tamen Ozma trovis lin valora en la

konsilantaro. 

Eble la plej bele vestita el ĉiuj ĉeestantoj estis

giganta rano tiom granda kiom homo, nomata la

Ranulo, fama pro siaj saĝaj paroloj. Li venis al la

Smeralda Urbo el la Lando de la Jipoj en Oz kaj estis

honora gasto. Lia longabaska jako estis el veluro, lia

veŝto el sateno kaj lia pantalono el plejaltkvalita silko. 

Diamantaj bukoj estis sur liaj ŝuoj kaj li portis orkapan

bastonon kaj altan silkan ĉapelon. Ĉiuj brilaj koloroj

reprezentiĝis en lia riĉa vestaro, tiel ke troŝarĝis la

okulojn longatempe rigardi lin, se oni ne kutimiĝis al

161

Glinda de Oz

lia brila eleganteco. 

La plej sukcesa kultivisto en la tuta Oz estis Onklo

Henriko, kiu estis onklo de Doroteo mem, kaj kiu

nun loĝis proksime al la Smeralda Urbo kun sia

edzino Onklino Em. Onklo Henriko instruis al la

Ozanoj kulturi la plej bonajn legomojn kaj fruktojn

kaj grenojn kaj multe utilis al Ozma lia helpo

plenplenigi la Reĝajn Grenmagazenojn. Ankaŭ li estis

konsilanto. 

Mi mencias kiel la lastan la malgrandan Sorĉiston

de Oz ĉar li estis la plej grava persono en la Lando

Oz. Li ne estis grandadimensia persono, sed li estis

granda persono rilate al potenco kaj inteligento kaj

duaranga nur kompare kun Glinda la Bona rilate al

ĉiuj mistikaj magiartoj. Glinda instruis lin, kaj nur la

Sorĉisto kaj la Sorĉistino laŭleĝe rajtis sorĉadi, kaj ili

sorĉis nur boncele kaj por la bono de la popolo. 

La Sorĉisto ja ne estis belaspekta sed estis agrable

rigardi lin. Lia kalva kapo estis tiom brila kiom se oni

lakus ĝin; ĉiam estis gaja scintilo en liaj okuloj kaj li

estis vigla kiel juninfano. Doroteo diras ke la Sorĉisto

ne scias tiom kiom Glinda nur ĉar Glinda ne instruis

al li ĉion kion ŝi scias, sed kion scias la Sorĉisto li scias

tre bone kaj sekve li faras tre rimarkindajn magiagojn. 

162

Ĉapitro Dek Kvar

La dek menciitaj personoj kunvenis, kun la

Birdotimigilo, en la tronĉambro de Ozma, tuj post la

vespermanĝo, kaj la Sorĉistino diris al ŝi ĉion sciatan

pri la misfortuno de Ozma kaj Doroteo. 

“Kompreneble ni devas savi ilin,” ŝi daŭrigis, “kaj

ju pli baldaŭ ili saviĝos des pli ili ĝojos, sed ni nun-

momente devas decidi kiel savi ilin. Tial mi kunvokis

vin por konsiloj.” 

“Plej facile,” komentis la Vilulo, “estas relevi la

subakvigitan insulon de la Premloj al la surfaco de la

akvo.” 

“Diru al mi la kielon,” diris Glinda. 

“Mi ne scias kiel, via Moŝto, ĉar mi neniam levis

subakvigitan insulon.” 

“Eble ni ĉiuj iru sub ĝin kaj levu,” proponis

Profesoro Ŝancel-Insekto. 

“Kiel ni iru sub ĝin kiam ĝi kuŝas sur la fundo de

la lago?” demandis la Sorĉistino. 

“Eble ni povus ĵeti ŝnuron ĉirkaŭ ĝin kaj tiri ĝin al

la bordo,” diris Joĉjo Kukurbokapo. 

“Kial ne pumpi la akvon el la lago?” proponis la

Miksĉifona Knabino ridante. 

“Estu seriozaj\!” pledis Glinda. “Jen serioza afero, 

kaj ni devas serioze pripensi ĝin.” 

163

Glinda de Oz

“Kiom granda estas la lago kaj kiom granda estas

la insulo?” estis la demando de la Ranulo. 

“Neniu el ni scias, ĉar neniu el ni estis tie.” 

“Tiukaze,” diris la Birdotimigilo, “ŝajnas al mi ke

necesas ke ni iru al la lando de la Premloj kaj zorge

ekzamenu ĝin.” 

“Tute vere,” akordis la Stana Lignohakisto. 

“Ni ĉi-u-ka-ze de-vos i-ri ti-e-n,” komentis Tiktoko

per sia spasmeca maŝinvoĉo. 

“Do demandendas kiuj el ni iru, kaj kiom?” diris

la Sorĉisto. 

“Mi, kompreneble,” deklaris la Birdotimigilo. 

“Kaj mi,” diris Ĉifoneroj. 

“Mi ŝuldas al Ozma ke mi iru,” asertis la Stana

Lignohakisto. 

“Mi ne povus forresti, sciante ke nia amata Princino

estas endanĝerigata,” diris la Sorĉisto. 

“Ĉiu el ni sentas tiel,” Onklo Henriko diris. 

Fine senescepte ĉiuj decidis iri al la Lando de la

Premloj, kaj Glinda kaj la malgranda Sorĉisto gvidos

ilin. Magio devas renkonti magion por konkeri ĝin, do

tiuj du lertaj magiistoj necesis por certigi la sukceson

de la ekspedicio. 

Ĉiuj estis pretaj komenci senhezite, ĉar neniu havis

164

!(images/000097.png)

Ĉapitro Dek Kvar

gravaĵojn priatentendajn. Joĉjo surportis nove

preparitan Kukurbokapon kaj la Birdotimigilo estis

lastatempe replenigita per freŝa pajlo. La mekanismo

de Tiktoko bone funkciis kaj la Stana Lignohakisto

estis ĉiam bone oleumita. 

“La veturo estos longa,” diris Glinda, “kaj kvankam

mi povus veturi rapide al la Lando de la Premloj per

mia cikoniĉaro vi aliaj devos marŝi. Do, ĉar ni devas

resti kune, mi resendos mian ĉaron al mia kastelo kaj

ni planos foriri el la Smeralda Urbo morgaŭ je la

sunleviĝo.” 

165

!(images/000092.png)

!(images/000094.png)

ĈAPITRO 15

Betinjo kaj Trot, kiam

i l i i n f o r m i ĝ i s p r i l a

savekspedicio, petegis al la

S o r ĉ i s t o k e i l i r a j t u

partopreni kaj li konsentis. 

La Vitra Kato, subaŭskult-

i n t e l a k o n v e r s a c i o n , 

167

Glinda de Oz

ankaŭ volis kuniri kaj la Sorĉisto ne oponis. 

Tiu Vitra Kato estis unu el la veraj kuriozaĵoj de

Oz. Ĝin faris kaj vivigis lerta magiisto nomata D-ro

Pipt, kiu nun ne plu rajtis fari magion kaj estis

ordinara civitano de la Smeralda Urbo. La kato

konsistis el travidebla vitro, kaj tra la vitro oni povis

klare vidi ĝian rubenan koron batadi kaj ĝian palruĝan

cerbon ĉirkaŭturniĝadi en la supro de la kapo. 

La okuloj de la Vitra Kato estis smeraldoj; ĝia

lanuga vosto estis el ŝpinita vitro kaj tre belaj. La

rubena koro, kvankam belaspekta, estis malmola kaj

malvarma kaj la humoro de la Vitra Kato ja ne estis

ĉiam agrabla. Ĝi malestimis muskaptadon, ne manĝis, 

kaj estis pigrega. Kiam oni komplimentis la

rimarkindan beston pro ŝia beleco, ŝi estis tre

amikema, ĉar ŝi plej amis admiradon. La palruĝa

cerbo ĉiam funkciis kaj ilia posedanto vere estis pli

inteligenta ol la plej multaj ordinaraj katoj. 

Tri aliaj aldonoj al la savgrupo fariĝis la sekvan

matenon, ĝuste kiam ili pretis komenci sian veturon. 

La unua estis malgranda knabo nomata Buton-Brilo, 

ĉar li havis neniun alian memoratan nomon. Li estis

bela, brava junuleto, bonkonduta kaj bonhumora, kun

nur unu difekto: li konstante perdiĝadis. Estas vere ke

168

!(images/000096.jpg)

Ĉapitro Dek Kvin

Buton-Brilo retroviĝis tiom ofte kiom li perdiĝis, sed

kiam li mankis liaj amikoj ne povis ne maltrankvili pri

li. 

“Unu tagon,” aŭguris la Miksĉifona Knabino, “li ne

retroviĝos, kaj jen estos fino.” Sed tio ne mal-

trankviligis Buton-Brilon, kiu estis tiom senzorga ke

ŝajne li ne kapablis perdi sian kutimon perdiĝi. 

La dua aldono al la grupo estis Manĝtula knabo

proksimume samaĝa kiel Buton-Brilo, nomata Oĵo. 

Ofte li nomiĝis “Oĵo la Bonfortuna”, ĉar bona fortuno

trafis lin negrave kien li iris. Li kaj Buton-Brilo estis

intimaj amikoj, kvankam tre diversnaturaj, kaj Trot kaj

Betinjo amis ilin ambaŭ. 

La tria kaj lasta kiu aniĝis al la ekspedicio estis

grandega leono, unu el la regulaj gardistoj de Ozma

kaj la plej grava kaj inteligenta besto en la tuta Oz. Li

nomis sin la Malkuraĝa Leono, dirante ke ĉiu

danĝereto timigas lin tiom ke lia koro batas kontraŭ

liajn ripojn, sed ĉiu lia konanto sciis ke la timojn de

la Malkuraĝa Leono akompanas braveco kaj ke

negrave kiom li timas li trovas kuraĝon por renkonti

ĉiun danĝeron kiun li renkontas. Ofte li savis

Doroteon kaj Ozman de pereo, sed poste li ĝemis kaj

tremis kaj ploris ĉar li tiom timis. 

169

Glinda de Oz

“Se Ozma bezonas helpon, mi helpos ŝin,” diris la

granda besto. “Kaj mi suspektas ke vi aliaj bezonos

min dum la veturo—precipe Trot kaj Betinjo—ĉar vi

eble trairos danĝeran parton de la lando. Mi bone

konas la sovaĝan Landon de la Kveluloj. En ĝiaj

arbaroj loĝas multaj ferocaj bestoj.” 

Ili ĝojis ĉar la Malkuraĝa Leono akompanos ilin, 

kaj bonspirite la tuta grupo procesie marŝis el la

Smeralda Urbo dum la popolo hurais esperante por ili

sukceson kaj sekuran revenon kun la amata Regantino. 

Ili laŭiris alian vojon ol tiun uzitan de Ozma kaj

Doroteo, ĉar ili trairis la Landon de la Palpbrumoj, 

norden direkte al Ugabuo. Sed antaŭ ol atingi tien ili

turnis sin maldekstren kaj eniris la Grandan Kvelulan

Arbaron, la plej granda necivilizitejo en la tuta Oz. Eĉ

la Malkuraĝa Leono devis konfesi ke li ne konas

kelkajn partojn de tiu arbaro, kvankam li ofte vagis

inter la arboj, kaj la Birdotimigilo kaj la Stana

Lignohakisto, kiuj estis grandaj veturistoj, tute neniam

estis tie. 

La arbaron ili atingis nur post teda marŝado, ĉar

kelkaj membroj de la Savekspedicio estis tre mallertaj

piede. La Miksĉifona Knabino estis malpeza kiel

plumo kaj tre vigla; la Stana Lignohakisto transiris la

170

!(images/000099.png)

Glinda de Oz

teron tiel facile kiel Onklo Henriko kaj la Sorĉisto; sed

Tiktoko movis sin malrapide kaj la plej eta obstrukco

en la vojo haltigis lin ĝis la aliaj formovis lin. Ankaŭ, 

l a r i s o r t o - m e k a n i s m o d e Ti k t o k o k o n s t a n t e malstreĉiĝis, do Betinjo kaj Trot vice restreĉadis ĝin. 

La Birdotimigilo estis pli mallerta sed malpli ĝena, 

ĉar kvankam li ofte stumblis kaj falis li povis relevi sin

kaj iom da frapado de lia pajloplena korpo rebonigis

lian formon. 

Alia mallertulo estis Joĉjo Kukurbokapo, ĉar

marŝado skuis lian kapon tiel ke ĝi ĉirkaŭenturniĝis

sur lia kolo kaj of te li konsekvence rigardis

malĝustadirekten. Sed la Ranulo prenis brakon de

Joĉjo kaj tiam li pli facile sekvis la padon. 

La ligna kruro de Kap’tano Vilĉjo ne malhelpis lin

promenadi flank’-al-flanke kun la aliaj kaj la maljuna

velisto povis marŝi egalkapable kiel iu ajn el ili. 

Kiam ili eniris la arbaron la Malkuraĝa Leono

komencis gvidi. Ne ekzistis vojo tie por homoj, sed

multaj bestoj jam faris proprajn padojn kiujn nur la

okuloj de la Leono, sperta pri arbarmarŝado, povis

rimarki. Do li antaŭiris kaj turnetadis sin por iri tra la

arboj, kaj la aliaj sekvis lin unuope, Glinda tuj sekvis

la Leonon. 

172

!(images/000102.png)

Ĉapitro Dek Kvin

Ekzistas danĝeroj en la arbaro, kompreneble, sed

dum la giganta Leono gvidis la grupon li fortenis la

sovaĝajn loĝantojn de la necivilizitejo por ke ili ne

ĝenu la veturantojn. Unufoje, estas vere, enorma

leopardo ĵetis sin al la Vitra Kato kaj kaptis ŝin per

siaj potencaj makzeloj, sed rompiĝis pluraj liaj dentoj

kaj kriegante pro doloro kaj surpriziĝo li faligis sian

predon kaj malaperis inter la arboj. 

“Ĉu vi estas vundita?” Trot malkviete demandis al

la Vitra Kato. 

173

Glinda de Oz

“Stultulo\!” kriis la kato per malplezura tono; “vitro

ne povas vundiĝi, kaj mi estas tre solida kaj malfacile

rompiĝas. Sed min ĉagrenas la insultemo de tiu

leopardo. Li tute ne respektas belon kaj inteligenton. 

Se li rimarkus la funkciadon de mia palruĝa cerbo, 

certe li komprenus ke mi estas tre grava persono kaj

ke sovaĝa besto nepre ne prenu min per siaj

makzeloj.” 

“Ne lasu tion ĝeni vin,” diris Trot konsole; “mi

estas certa ke li ne ripetos la agon.” 

Ili estas preskaŭ en la centro de la arbaro kaj Oĵo, 

la Manĝtula knabo, subite diris: “Ho, kie estas Buton-

Brilo?” 

Ili haltis kaj ĉirkaŭrigardis. Buton-Brilo ne estis kun

la grupo. 

“Jadi,” komentis Betinjo. “Verŝajne li denove

perdiĝis\!” 

“Kiam vi lastafoje vidis lin, Oĵo?” demandis Glinda. 

“Antaŭ iom longe,” respondis Oĵo. “Li marŝis ĉe la

fino kaj ĵetadis branĉerojn je la sciuroj en la arboj. Mi

foriris por paroli kun Betinjo kaj Trot, kaj mi ĵus

rimarkis ke li mankas.” 

“Domaĝe,” deklaris la Sorĉisto, “ĉar tute certe tio

devigos nin prokrasti la pluveturon. Ni devas trovi

174

Ĉapitro Dek Kvin

Buton-Brilon antaŭ ol pluiri, ĉar ĉi tiu arbaro estas

plena de ferocaj bestoj kiuj senhezite disŝirus la

knabon.” 

“Sed kion ni faru?” demandis la Birdotimigilo. “Se

unu el ni foriros el la grupo por serĉi Buton-Brilon li

aŭ ŝi eble fariĝos viktimo de la bestoj, kaj se la Leono

iros ni ne havos protektanton.” 

“La Vitra Kato povus iri,” sugestis la Ranulo. “La

bestoj ne povas vundi ŝin, kiel ni jam ĵus trovis.” 

La Sorĉisto turnis sin al Glinda. 

“Ĉu via sorĉado povus trovi kie estas Buton-Brilo?” 

li demandis. 

“Mi kredas ke jes,” respondis la Sorĉistino. 

Ŝi vokis al Onklo Henriko, kiu portadis ŝian

vimenaĵan skatolon, ke li portu ĝin al ŝi, kaj post kiam

li obeis ŝi malfermis ĝin kaj eltiris malgrandan rondan

spegulon. Sur la surfacon de la vitro ŝi ŝutis blankan

pulvoron kaj poste forviŝis ĝin per sia poŝtuko kaj

rigardis en la spegulon. Ĝi spegulis parton de la

arbaro, kaj jen, sub larĝe etendiĝanta arbo, kuŝis

Buton-Brilo dormante. Unuflanke de li kaŭris tigro, 

preta salti; aliflanke estis granda griza lupo, ĝiaj

malkovritaj dentegoj brilis minace. 

“Jadi\!” kriis Trot, rigardante trans la ŝultron de

175

!(images/000104.png)

Glinda de Oz

Glinda. “Ili kaptos kaj mortigos lin tute certe\!” 

Ĉiuj gr upiĝis ĉirkaŭe por rigardi la magian

spegulon. 

“Malbone—malbone\!” diris la Birdotimigilo

lamente. 

“Rezulto de konstanta perdiĝado\!” diris Kap’tano

Vilĉjo, ĝemante. 

“Poreterna perdiĝo\!” diris la Ranulo, viŝante siajn

okulojn per sia purpura silka poŝtuko. 

“Sed kie li estas? Ĉu ni povos savi lin?” demandis

176

Ĉapitro Dek Kvin

Oĵo la Bonfortuna. 

“Se ni scius kie li estas verŝajne ni ja povus savi

lin,” respondis la malgranda Sorĉisto, “sed tiu arbo

tiom similas ĉiujn aliajn arbojn en la arbaro ke ni ne

povas scii ĉu ĝi estas tre distanca aŭ tre proksima.” 

“Rigardu Glindan\!” kriis Betinjo. 

Glinda, transdoninte la spegulon al la Sorĉisto, 

iomete forpaŝis kaj nun faras strangajn gestojn per siaj

etenditaj brakoj kaj recitas per mallaŭtaj, dolĉaj tonoj

mistikan sorĉofrazon. La plej multaj el ili rigardis la

Sorĉistinon per maltrankvilaj okuloj, malespero cedis

al espero ke ŝi eble iel povos savi ilian amikon. Tamen

la Sorĉisto rigardis la scenon en la spegulo, dum trans

lian ŝultron rigardis Trot, la Birdotimigilo kaj la Vilulo. 

Kion ili vidis estis pli stranga ol la gestoj de Glinda. 

La tigro komencis salti sur la dormantan knabon, sed

subite ĝi perdis sian kapablon movi sin kaj falis sur la

teron tute plata. La griza lupo ŝajne ne povis levi siajn

piedojn de la tero. Ĝi tiris unue unu kruron kaj poste

alian, kaj komencis boji kaj laŭte minaci, trovante sin

strange nekapabla movi sin de tiu loketo. Ili ne povis

aŭdi la bojojn kaj minacojn, sed ili povis vidi la buŝon

de la besto malfermiĝi kaj ĝiajn dikajn lipojn moviĝi. 

Tamen Buton-Brilo, nur metron for de la lupo, aŭdis

177

Glinda de Oz

ĝiajn kolerajn kriojn, kiuj vekis lin el lia agrabla dormo. 

La knabo sidiĝis kaj rigardis unue la tigron kaj poste

la lupon. Lia vizaĝo montris ke dum momento li estis

timoplenega, sed li baldaŭ vidis ke la bestoj tute ne

povas proksimiĝi al li do li surpiediĝis kaj ekzamenis

ilin scivoleme, kun petola rideto sur sia vizaĝo. Post tio

li intence piedbatis la kapon de la tigro kaj preninte

falintan branĉon de arbo li iris al la vulpo kaj forte

batadis ĝin. Ambaŭ bestoj estis furiozaj pro tio sed ne

povis nomi ĝin nemeritita. 

Buton-Brilo nun ĵetis la bastonon al la tero kaj kun

la manoj en la poŝoj senzorge forvagis. 

“Nun,” diris Glinda, “la Vitra Kato kuru trovi lin. Li

estas tiudirekte,” indikante la direkton, “sed mi ne scias

kiom for. Rapidu kaj rekonduku lin al ni kiel eble plej

baldaŭ.” 

La Vitra Kato ne obeis ĉies ordonojn, sed ŝi vere

timis la grandan Sorĉistinon, do tuj aŭdinte la vortojn

la kristala besto forrapidis kaj preskaŭ tuje ne plu estis

videbla. 

La Sorĉisto redonis la spegulon al Glinda, ĉar la

arbara sceno jam fadis el la vitraĵo. Tiam tiuj kiuj volis

ripozi sidiĝis por atendi la revenon de Buton-Brilo. Post

nelonge li aperis tra la arboj kaj dum li reunuiĝis kun

178

!(images/000107.png)

Ĉapitro Dek Kvin

siaj amikoj li diris iom plende:

“Neniam sendu tiun Vitran Katon por trovi min. Ŝi

estis tre malĝentila kaj, se ni ne ĉiuj scius ke ŝi tute ne

kapablas dece konduti, mi dirus ke ŝi insultis min.” 

Glinda turnis sin severe al la knabo. 

“Vi kaŭzis al ni multan maltrankvilon kaj ĝenon,” 

diris ŝi. “Nur mia magio savis vin de detruiĝo. Mi

malpermesas ke vi denove perdiĝu.” 

“Kompreneble,” li respondis, “ne kulpos *mi* se mi

denove perdiĝos; sed ankaŭ *ĉifoje* ne kulpis mi.” 

179

!(images/000110.png)

!(images/000113.png)

ĈAPITRO 16

Mi devas nun informi

vin pri kio okazis al Ervik

kaj la tri aliaj Premloj

kiujn ni lasis flosantaj en

la fera boato post kiam

R e ĝ i n o Ku - i - o t r a n s -

formiĝis en Diamantan

181

Glinda de Oz

Cignon per la magio de la Platkapulo Ple-diko. 

La kvar Premloj ĉiuj estis junaj viroj kaj ilia estro

estis Erviko. Ku-i-o kunprenis ilin en la boato por

helpi ŝin se ŝi kaptos la ĉefon de la Platkapuloj, kion

ŝi esperis efektivigi per sia arĝenta ŝnuro. Ili tute ne

konis la sorĉarton kiu movis la submarŝipon, do, kiam

ili restis flosante sur la lago, ili ne sciis kion fari. Ili

ne povis subakvigi la boaton nek reirigi ĝin al la

subakviĝinta insulo. Mankis kaj remiloj kaj veloj en la

boato, kiu ne estis ankrita sed drivis trankvile sur la

surfaco de la lago. 

La Diamanta Cigno ne plu pensis nek volis pensi

pri sia popolo. Ŝi flosis al la alia flanko de la lago kaj

ĉiuj alvokojn kaj pledojn de Ervik kaj liaj kunuloj

ignoris la vanta birdo. Ĉar ili povis fari nenion alian, 

ili sidis senmove en la boato kaj atendis laŭeble

pacience ke iu venu helpi ilin. 

La Platkapuloj kiuj rifuzis helpi ilin jam reiris al

sia monto. Ĉiuj Premloj estis enkarceruloj en la

Granda Kupolo kaj ne povis helpi eĉ sin mem. Kiam

venis la vespero, ili vidis la Diamantan Cignon, 

ankoraŭ ĉe la alia flanko de la lago, marŝi el la akvo

sur la sablon, skuante sian diamantornamitan

plumaron, kaj poste malaperi inter la arbustoj serĉante

182

Ĉapitro Dek Ses

ripozejon por la nokto. 

“Mi estas malsata,” diris Ervik. 

“Mi estas malvarma,” diris alia Premlo. 

“Mi estas laca,” diris tria. 

“Mi timas,” diris la lasta el ili. 

Sed ne utilis al ili plendoj. La nokto estiĝis kaj la

luno leviĝis kaj ĵetis arĝentan brilon sur la surfacon de

la akvo. 

“Dormu,” diris Ervik al siaj kunuloj. “Mi restos

veka kaj atentos, ĉar eble ni saviĝos neanticipite.” 

Do la aliaj tri kuŝiĝis en la fundo de la boato kaj

baldaŭ profunde dormis. 

Ervik gardis. Li ripozetis apogante sin sur la pruo

de la boato, lia vizaĝo proksima al la lunluma akvo, 

kaj li pensis reveme pri la surprizaj eventoj de la tago

kaj demandis al si kio okazos al la enkarceruloj en la

Granda Kupolo. 

Subita eta orfiŝo puŝis sian kapon super la surfacon

de la lago, ne pli ol kelkajn centimetrojn for de liaj

okuloj. Arĝentofiŝo poste levis sian kapon apud tiu de

la orfiŝo, kaj momenton poste bronzofiŝo levis sian

kapon apud la aliaj. La tri fiŝoj, en vico, rigardis

detaleme per siaj rondaj brilantaj okuloj la mirantajn

okulojn de Ervik la Premlo. 

183

Glinda de Oz

“Ni estas la tri Adeptoj kiujn Reĝino Ku-i-o perfidis

kaj fitransformis,” diris la orfiŝo, ĝia voĉo estis

mallaŭta kaj milda sed klare aŭdebla en la silenteco

de la nokto. 

“Mi scias pri la perfida ago de nia Reĝino,” 

respondis Er vik, “kaj mi tre bedaŭras pro via

misfortuno. Ĉu vi jam de tiam estas en la lago?” 

“Jes,” estis la respondo. 

“Mi—mi esperas ke vi estas—nu—komfortaj,” 

balbutis Ervik, kiu ne sciis kion alian diri. 

“Ni sciis ke iam Ku-i-o renkontos la fatalon kiun ŝi

plene meritas,” deklaris la bronzofiŝo. “Ni atendis kaj

observis. Nun, se vi promesos helpi nin kaj esti fidela

kaj fidinda, vi povos helpi nin regajni niajn naturajn

formojn, kaj savi vin kaj via tutan popolon de la

danĝeroj kiuj nun minacas vin.” 

“Nu,” diris Ervik, “vi povas fidi ke mi faros ĉion

eblan. Sed mi ne estas sorĉisto, aŭ magiisto, 

komprenu.” 

“Ni petas nur ke vi obeu niajn instrukciojn,” 

respondis la arĝentofiŝo. “Ni scias ke vi estas honesta

kaj ke vi servis Ku-i-on nur ĉar tio necesis por eskapi

ŝian koleron. Agu laŭ niaj ordonoj kaj ĉio estos

bona.” 

184

!(images/000121.jpg)

!(images/000123.png)

Ĉapitro Dek Ses

“Mi promesas\!” kriis la junulo. “Diru al mi kion

mi unue faru.” 

“Vi trovos en la fundo de via boato la arĝentan

kordon kiu falis el la mano de Ku-i-o kiam ŝi

transformiĝis,” diris la orfiŝo. “Ligu unu finaĵon al la

pruo de via boato kaj ĵetu la alian finaĵon al ni en

la akvo. Kune ni tiros vian boaton al la bordo.” 

Erik multe dubis ke la tri fiŝetoj povos movi tiom

pezan boaton, sed li plenumis la ordonojn kaj la fiŝoj

ĉiuj prenis sian finaĵon de la arĝenta kordo per siaj

buŝoj kaj turnis sin al la plej proksima bordo, kiu

estis la preciza loko kie staris la Platkapuloj kiam ili

konkeris Reĝinon Ku-i-on. 

185

Glinda de Oz

Unue la boato tute ne moviĝis, kvankam la fiŝoj

tiris laŭeble plej forte. Sed baldaŭ la tiro komencis

efiki. Tre malrapide la boato rampis cele la bordon, 

plirapidiĝante ĉiumomente. Kelkajn metrojn for de la

sabla bordo la fiŝoj faligis la kordon el siaj buŝoj kaj

naĝis flanken, dum la fera boato, nun moviĝanta, plu

moviĝis ĝis ĝia pruo frapis la sablon. 

Evrik klinis sin trans la flankon kaj diris al la fiŝoj:

nun kion?” 

“Vi trovos sur la sablo,” diris la arĝentofiŝo, 

“kupran sitelon, kiun la Ple-diko forgesis dum li

foriris. Purigu ĝin tre zorge per la akvo de la lago, 

ĉar ĝi enhavis venenon. Kiam ĝi estos pura, plenigu

ĝin per freŝa akvo kaj tenu ĝin ĉiflanke de la boato, 

por ke ni tri povu naĝi en la sitelon. Tiam ni plu

instrukcios vin.” 

“Ĉu vi volas do ke mi kaptu vin?” demandis Ervik

surprizite. 

“Jes,” estis la respondo. 

Do Ervik saltis el la boato kaj trovis la kupran

sitelon. Portinte ĝin iom laŭlonge de la bordo, li zorge

lavis ĝin, elfrotante per la sablo de la bordo ĉiun guton

da veneno kiu estis en ĝi. 

Post tio li reiris al la boato. 

186

!(images/000126.png)

Ĉapitro Dek Ses

La kamaradoj de Ervik plu dormadis kaj tute ne

sciis pri la tri fiŝoj kaj la strangaj eventoj okazantaj

ĉirkaŭ ili. Ervik faligis la sitelon en la akvon, firme

tenante la tenilon ĝis ĝi estis sub akvo. La ora kaj

arĝenta kaj bronza fiŝoj tuj naĝis en la sitelon. La juna

Premlo levis ĝin, elverŝis iom el la akvo por ke ĝi ne

superfluu la randon, kaj diris al la fiŝoj: “Nun kion?” 

187

Glinda de Oz

“Portu la sitelon al la bordo. Faru cent paŝojn

orienten, laŭlonge de la lago, kaj tie vi vidos padon

kiu kondukas tra la kamparo, trans montetojn kaj

valojn. Sekvu la padon ĝis vi atingos dometon

koloritan purpura kun blankaj ornamaĵoj. Kiam vi

haltos ĉe la barilo de la dometo ni diros kion fari poste. 

Treege zorgu ne stumbli kaj elverŝi la akvon de la

sitelo, ĉar tio detruus nin kaj ĉio farita de vi estus

vana.” 

La orfiŝo faris tiujn ordonojn kaj Ervik promesis

zorgi kaj komencis obei. Li lasis siajn dormantajn

kamaradojn en la boato, superpaŝante zorge iliajn

korpojn, kaj atinginte la bordon li faris precize cent

paŝojn orienten. Tie per siaj okuloj li serĉis la padon

kaj ĉar la lunlumo estis tre brila li facile trovis ĝin, 

kvankam ĝin kaŝis altaj sovaĝaj herboj ĝis oni

ekrenkontis ĝin. La pado estis tre mallarĝa kaj aspektis

ne multe uzata, sed ĝi estis klare videbla kaj Ervik

facile sekvis ĝin. Li marŝis tra larĝa kampo, kovrita de

altaj herboj kaj herbaĉoj, supreniris monteton kaj

subeniris. 

Al Er vik ŝajnis ke li marŝis kilometrojn post

kilometroj. Efetktive la luno malalteniĝis kaj la tago

komencis krepuskiĝi kiam fine li trovis apud la vojo

188

!(images/000129.png)

Ĉapitro Dek Ses

belan dometon, koloritan purpura kun blankaj

ornamaĵoj. Ĝi estis tre sola loko—neniu alia

konstruaĵo estis proksima kaj la tero estis tute ne

kultivita. Neniu kultivisto loĝas tie, tio estis evidenta. 

Kiu volus loĝi en tiom izola loko? 

Sed Ervik ne longe ĝenis sin per tiaj demandoj. Li

iris al la krado kiu kondukis al la dometo, zorge metis

la kupran sitelon sur la teron, klinis sin super ĝin kaj

demandis:

“Nun kion?” 

189

!(images/000108.png)

!(images/000081.png)

ĈAPITRO 17

Kiam Glinda la Bona

kaj ŝiaj sekvantoj de la

Savekspedicio ekvidis la

Sorĉitan Monton de la

Platkapuloj, ĝi estis tre for

maldekstre de ili, ĉar la

vojo kiun ili prenis tra la

191

Glinda de Oz

Granda Arbaro estis tre malproksima de tiu sekvita de

Ozma kaj Doroteo. 

Ili haltis kelkatempe por decidi ĉu ili unue vizitu la

Plejsuperan Diktatoron, aŭ rekte iru al la Lago de la

Premloj. 

“Se ni iros al la monto,” diris la Sorĉisto, “ni eble

trafos problemojn kun tiu fi-Su-diko, kaj necesus

prokrasti la saviĝon de Ozma kaj Doroteo. Do mi

opinias ke la plej bona plano estas iri al la Lando de

la Premloj, relevi la subakvigitan insulon, kaj savi

niajn amikojn kaj la enkarcerajn Premlojn. Poste ni

povos viziti la monton kaj puni la kruelan magiiston

de la Platkapuloj.” 

“Tre sencoplene,” aprobis la Vilulo. “Mi plene

akordas kun vi.” 

Ankaŭ la aliaj opiniis ke la plano de la Sorĉisto

estas plej bona, kaj Glinda mem laŭdis ĝin, do ili

marŝis cele la vicon de palmarboj kiuj kaŝis la lagon

de la Premloj. 

Baldaŭ ili atingis la palmojn. Ili estis tre dense

kunplantitaj, la branĉoj, kiuj preskaŭ atingis la teron, 

estis tiom dense interplektitaj ke eĉ la Vitra Kato

apenaŭ povis trovi lokon tra kiu puŝi sin. La pado

kiun uzis la Platkapuloj estis malproksima. 

192

!(images/000106.png)

Ĉapitro Dek Sep

“Jen tasko por la Stana Lignohakisto,” diris la

Birdotimigilo. 

Do la Stana Lignohakisto, kiu ĉiam ĝojis esti utila, 

komencis labori per sia akra, brilanta hakilo, kiun li

ĉiam kunportis, kaj post surprize nelonga tempo li jam

dehakis sufiĉajn branĉojn por ke ili ĉiuj facile iru tra

la arbojn. 

Nun la klara akvo de la bela lago estis antaŭ ili kaj

193

Glinda de Oz

zorge rigardante ili povis vidi la liniojn de la Granda

Kupolo de la subakvigita insulo, tre malproksima de la

bordo kaj precize en la centro de la lago. 

Kompreneble ĉiu okulo unue fiksrigardis tiun

kupolon, kie Ozma kaj Doroteo kaj la Premloj estis

ankoraŭ kaptitoj. Sed baldaŭ ilian atenton kaptis pli

brilanta vidaĵo, ĉar jen la Diamanta Cigno naĝanta tuj

antaŭ ili, kun sia longa kolo fiere arkigita, la ametistaj

okuloj brilis kaj ĉiuj diamantornamitaj plumoj scintilis

sub la radioj de la suno. 

“Tio,” diris Glinda, “estas la transformita Reĝino

Ku-i-o, la aroganta kaj fia sorĉistino kiu perfidis la tri

Adeptojn de Magio kaj sklavigis sian popolon.” 

“Ŝi estas mirinde bela nun,” komentis la Ranulo. 

“Ne ŝajnas vera puno,” diris Trot. “La Platkapulo

Ple-diko devus fari ŝin bufo.” 

“Mi certas ke Ku-i-o ricevis punon,” diris Glinda, 

“ĉar ŝi perdis sian tutan magikapablon kaj sian

elegantan palacon kaj ne plu povas misregi la povrajn

Premlojn.” 

“Ni voku al ŝi, kaj aŭdu kion ŝi volas diri,” proponis

la Sorĉisto. 

Do Glinda pergeste vokis la Diamantan Cignon, 

kiu gracie naĝis al pozicio apud ili. Antaŭ ol iu povis

194

Ĉapitro Dek Sep

paroli Ku-i-o vokis al ili per raspa voĉo—ĉar la voĉo

de cigno ĉiam estas raspa kaj malplaĉa—kaj tre fiere

diris:

“Admiru min, Fremduloj\! Admiru la belan Ku-i-on, 

la plej bela besto en la tuta Oz. Admiru min\!” 

“Bela korpo akompanas belajn agojn,” respondis la

Birdotimigilo. “Ĉu viaj agoj estas belaj, Ku-i-o?” 

“Agoj? Kiajn agojn povas fari cigno krom

ĉirkaŭnaĝi kaj plezurigi ĉiun rigardanton?” diris la

brilanta birdo. 

“Ĉu vi forgesis vian antaŭan vivon? Ĉu vi forgesis

viajn magion kaj sorĉadon?” demandis la Sorĉisto. 

“Magion—sorĉadon? Pŝa, al kiu gravas tiaj

stultaĵoj?” respondis Ku-i-o. “Kaj mia pasinta vivo, nu

ĝi sentiĝas malplaĉa sonĝo. Mi ne reakirus ĝin eĉ se

mi povus. Ĉu vi admiras mian belecon, Fremduloj?” 

“Diru al ni, Ku-i-o,” diris Glinda tre serioze, “ĉu vi

povas memori sufiĉan sorĉarton por ke ni povu relevi

la subakvigitan insulon? Diru al ni tion kaj mi donos

al vi ĉenon de perloj kiun vi povos porti ĉirkaŭ via

kolo kaj tiel aldoni al via beleco.” 

“Nenio povus aldoni al mia beleco, ĉar mi estas la

plej bela besto en la tuta mondo.” 

“Sed kiel ni levu la insulon?” 

195

Glinda de Oz

“Mi ne scias kaj tute ne gravas al mi. Se mi ja

sciis, mi jam forgesis, kaj tio min ĝojigas,” estis la

respondo. “Rigardu min cirkle iradi kaj vidu mian

scintiladon\!” 

“Estas senutile,” diris Buton-Brilo; “la maljuna

Cigno tiom amas sin ke ŝi ne povas pensi pri io alia.” 

“Estas vere,” akordis Betinjo ĝemante; “sed ni devas

iel eligi Ozman kaj Doroteon el tiu lago.” 

“Kaj ni devas fari tion niamaniere,” pludiris la

Birdotimigilo. 

“Sed kiel?” demandis Onklo Henriko raŭkavoĉe, 

ĉar li ne povis toleri la penson ke lia kara nevino

Doroteo estas sub la akvo tie; “kiel ni faros tion?” 

“Lasu ke Glinda faru tion,” konsilis la Sorĉisto, ĉar

li komprenis ke li mem estas senpova. 

“Se ĝi estus nur ordinara subakva insulo,” diris la

potenca Sorĉistino, “estas pluraj metodoj kiujn mi

povus uzi por relevi ĝin al la surfaco. Sed ĉi tiu estas

Magia Insulo, kaj per iu kurioza magia arto, nekonata

de ĉiu escepte de Reĝino Ku-i-o, ĝi obeas certajn

magikomandojn kaj rifuzas respondi al aliaj. Mi tute

ne estas sen espero, sed necesos profunde studi por

solvi tiun malfacilan problemon. Se la Cigno iel povus

memori la ŝorcadon kiun ŝi inventis kaj komprenis

196

Ĉapitro Dek Sep

kiam ŝi estis virino, mi povus devigi ŝin diri al mi la

sekreton, sed ŝia tuta iama scio estas nun forgesita.” 

“Ŝajnas al mi,” diris la Sorĉisto post kiam nelonga

silento sekvis la parolon de Glinda, “ke estas tri fiŝoj

en ĉi tiu lago kiuj iam estis Adeptoj de Magio kaj de

kiuj Ku-i-o ŝtelis multe da sia scio. Se ni povus trovi

tiujn fiŝojn kaj redoni al ili la iamajn formojn, ili

sendube povus diri al ni kion fari por levi la

subakvigitan insulon al la surfaco.” 

“Mi pensis pri tiuj fiŝoj,” respondis Glinda, “sed

inter tiom da fiŝoj en ĉi tiu lago kiel ni trovus ilin?” 

Komprenu, kompreneble, ke se Glinda estus en sia

hejmo en la kastelo, kie estis la Granda Arkivo-Libro, 

ŝi scius ke Ervik la Premlo jam prenis la oran kaj

arĝentan kaj bronzan fiŝojn el la lago. Sed tiu fakto

aperis en la Libro nur post la foriro de Glinda, do ĝi

estis tute ne konata de ŝi. 

“Mi kredas vidi boaton tie sur la bordo,” diris Oĵo

la Manĝtula knabo, indikante lokon ĉirkaŭ la rando de

la lago. “Se ni povus atingi tiun boaton kaj remi sur

la tuta lago, vokante la magiajn fiŝojn, ni eble trovus

ilin.” 

“Ni iru al la boato,” diris la Sorĉisto. 

Ili marŝis ĉirkaŭ la lagon al kie la boato estis tirita

197

Glinda de Oz

sur la plaĝon, sed trovis ĝin malplena. Ĝi estis nur ŝelo

el nigrigita ŝtalo, kun kolapsigebla tegmento kiu, ĝuste

poziciigite, faris la submarŝipon akvimuna, sed

nuntempe la tegmento ripozis en ingoj ĉiuflanke de la

magia boato. Ne estis remiloj nek veloj, nek

mekanismo por funkciigi la boaton, kaj kvankam

Glinda tuj rekonis ke ĝin devas funkciigi magio, ŝi ne

konis tian magion. 

“Tamen,” diris ŝi, “la boato estas nur boato, kaj mi

kredas ke mi povos devigi ĝin obei sorĉokomandon

egale bone kiel magikomandon. Iom pripensinte la

aferon, mi povos devigi la boaton porti nin kien ajn

ni volos.” 

“Ne ĉiujn,” respondis la Sorĉisto, “ĉar ĝi ne povos

enteni tiom da homoj. Sed, plej nobla Sorĉistino, se

vi ja povos funkciigi la boaton, kiel ĝi utilos al ni?” 

“Ĉu ni povus uzi ĝin por kapti la tri fiŝojn?” 

demandis Buton-Brilo. 

“Ne necesos uzi la boaton por tiu celo,” respondis

Glinda. “Kie ajn en la lago la sorĉitaj fiŝoj estas, ili

respondos al mia voko. Mi provas trovi kial la boato

estas sur ĉi tiu bordo, dum la insulo al kiu ĝi apartenas

estas subakve tie. Ĉu Ku-i-o venis ĉi tien en la boato

por renkonti la Platkapulojn antaŭ ol la insulo

198

!(images/000090.png)

Ĉapitro Dek Sep

subakviĝis aŭ poste?” 

Kompreneble neniu povis respondi tiun demandon, 

sed dum ili konsideradis tri junaj viroj marŝis de la

vico de arboj, kaj iom timide klinis sin antaŭ la

fremduloj. 

199

Glinda de Oz

“Kiuj vi estas kaj de kie vi venis?” demandis la

Sorĉisto. 

“Ni estas Premloj,” respondis unu el ili, “kaj nia

hejmo estas sur la Magia Insulo de la Lago. Ni

forkuris kiam ni vidis vin veni, kaj kaŝis nin malantaŭ

la arboj, sed ĉar vi estas Fremduloj kaj ŝajnas

amikemaj ni decidis renkonti vin, ĉar nin ĝenas granda

problemo kaj ni bezonas helpon.” 

“Se vi apartenas al la insulo, kial vi estas ĉi tie?” 

demandis Glinda. 

Do ili rakontis al ili la tutan historion: Kiel la

Reĝino defiis la Platkapulojn kaj subakvigis la tutan

insulon por ke ŝiaj malamikoj ne atingu nek detruu

ĝin; tamen, kiam la Platkapuloj venis al la bordo, 

Ku-i-o ordonis ke ili, kun ilia amiko Er vik, 

akompanu ŝin en la submarŝipo por konkeri la Ple-

dikon; kaj kiel la boato ĵetiĝis el la kelo de la

subakvigita insulo, obeante magian vorton, kaj leviĝis

al la surfaco, kie ĝi malfermiĝis kaj flosis sur la

akvo. 

Sekvis la rakonto pri kiel la Ple-diko transformis

Ku-i-on en cignon, kaj tiam ŝi forgesis la tutan

sorĉarton. La junuloj rakontis ke dum la nokto dum

ili dormis, ilia kamarado Ervik mistere malaperis, kaj

200

Ĉapitro Dek Sep

la boato strange flosis al la bordo kaj fiksiĝis sur la

plaĝo. 

Ili sciis nenion pli. Ili serĉis Ervikon vane dum tri

tagoj. Ĉar ilia insulo estis sub akvo kaj ili ne povis

reiri al ĝi, la tri Premloj ne havis lokon al kiu ili iru, 

do ili atendis pacience apud sia boato esperante ke io

okazos. 

Responde al demando de Glinda kaj la Sorĉisto ili

diris ĉion kion ili sciis pri Ozma kaj Doroteo kaj

deklaris ke la du knabinoj ankoraŭ estas en la vilaĝo

sub la Granda Kupolo. Ili estas tute sekuraj kaj

Lordino Aŭreks bone prizorgos ilin, ĉar la Reĝino kiu

oponis ilin ne plu minacas. 

Akirinte laŭeble plej da informo de la Premloj, la

Sorĉisto diris al Glinda:

“Se vi trovus ke vi povas devigi ĉi tiun boaton obei

vian sorĉon, vi povus resendi ĝin al la insulo, devigi

ĝin subakvigi sin, kaj eniri la pordon en la kelo el kiu

ĝi venis. Sed mi ne komprenas ke nia iro al la

subakvigita insulo ebligus ke niaj amikoj eskapu. Ni

nur estus kun ili, kvazaŭ en karcero.” 

“Tute ne, amiko Sorĉisto,” respondis Glinda. “Se la

boato obeus mian ordonon eniri la pordon de la kelo, 

ĝi ankaŭ obeus mian ordonon reeliri, kaj mi povus

201

Glinda de Oz

reporti Ozman kaj Doroteon kun mi.” 

“Kaj vi lasus nian tutan popolon ankoraŭ en tiu

karcero?” demandis unu el la Premloj riproĉe. 

“Farante plurajn veturojn en la boato, Glinda povus

porti vian tutan popolon al la bordo,” respondis la

Sorĉisto. 

“Sed kion ili povus fari tie?” demandis alia Premlo. 

“Ili ne havus hejmojn, povus iri nenien, kaj fariĝus

viktimoj de siaj malamikoj la Platkapuloj.” 

“Estas vere,” diris Glinda la Bona. “Kaj ĉar tiuj

homoj estas regatoj de Ozma, mi opinias ke ŝi rifuzus

eskapi kun Doroteo kaj postlasi la aliajn, aŭ forlasi la

insulon kiu estas la laŭrajta hejmo de la Premloj. Mi

kredas ke la plej bona plano estas alvoki la tri fiŝojn

kaj informiĝi de ili kiel levi la insulon.” 

La malgranda Sorĉisto evidente kredis tion ne tre

verŝajna espero. 

“Kiel vi alvokos ilin,” li demandis al la bela

Sorĉistino, “kaj kiel ili povos aŭdi vin?” 

“Pri tio ni devos zorge pensadi,” respondis impona

Glinda, kun serena rideto. “Mi kredas ke mi trovos

metodon.” 

Ĉiuj konsilantoj de Ozma aplaŭdis tiun senton, ĉar

ili bone konis la potencon de la Sorĉistino. 

202

!(images/000073.png)

Ĉapitro Dek Sep

“Bone,” akordis la Sorĉisto. “Alvoku ilin, plej nobla

Glinda.” 

203

!(images/000075.png)

!(images/000004.png)

ĈAPITRO 18

Nun ni reiru al Ervik la

Premlo, kiu, metinte sur la

teron la kupran sitelon en

kiu estis la tri fiŝoj ĉe la

barilpordo de la izola

dometo, demandis, “Nun

kion?” 

205

Glinda de Oz

La orfiŝo puŝis sian kapon super la akvon en la

sitelo kaj diris per sia malgranda sed klara voĉo:

“Levu la riglilon, malfermu la pordon, kaj marŝu

kuraĝe en la dometon. Ne timu ion ajn vidatan, ĉar

ne grave kiom laŭŝajne minacos vin danĝeroj, nenio

povos damaĝi vin. La dometo estas la hejmo de

potenca Jukuhuo, nomata Rira la Ruĝa, kiu alprenas

ĉiajn formojn, kelkfoje ŝi ŝanĝas sian formon plurfoje

dum unusola tago, laŭ sia kaprico. Kia estas ŝia reala

formo, tion ni ne scias. Ne eblas subaĉeti tiun

strangulon per trezoro, nek kaĵoli ŝin per amikeco, nek

konsentigi ŝin per kompato. Ŝi neniam helpis

personon, nek faris malbonon al persono, laŭ nia scio. 

Ĉiujn siajn mirindajn kapablojn ŝi uzas por propra

amuziĝo. Ŝi ordonos ke vi foriru el la domo sed vi

nepre rifuzu. Restu kaj rigardu Riran atente kaj

klopodu vidi kion ŝi uzas por plenumi siajn

transformiĝojn. Se vi trovos la sekretron flustru ĝin al

ni kaj ni tiam diros al vi kion vi faru.” 

“Laŭsone tio estos facila,” respondis Ervik, kiu ja

aŭskultis zorge. “Sed ĉu vi estas certa ke ŝi ne damaĝos

min aŭ volos transformi min?” 

“Ŝi ja eble ŝanĝos vian formon,” respondis la orfiŝo, 

“sed ne maltrankvilu se tio okazos, ĉar ni povos nuligi

206

Ĉapitro Dek Ok

tian sorĉon facile. Estu certa ke nenio damaĝos vin, do

nepre ne timu pro io ajn vidota aŭ aŭdota.” 

Nu, Ervik estis egale kuraĝa kiel ĉiu ordinara

junulo, kaj li sciis ke la fiŝoj kiuj parolis al li estas

veremaj kaj fidindaj, tamen li spertis strangan

senkuraĝiĝon dum li prenis la sitelon kaj proksimiĝis

al la pordo de la dometo. Lia mano tremis dum li levis

la riglilon, sed li firme intencis obei la instrukciojn. Li

puŝis la pordon, faris tri paŝegojn al la mezo de la

unusola ĉambro en la dometo, kaj tie staris senmove

kaj ĉirkaŭrigardis. 

Tio kion li vidis estis sufiĉa por timigi ĉian

personon kiu ne estis ĝuste avertita. Sur la tero tuj

antaŭ Ervik kuŝis granda krokodilo, kies okuloj brilis

fie kaj la larĝa malferma buŝo montris vicojn de akraj

dentoj. Kornohavaj bufoj saltadis ĉie; ĉiu el la kvar

supraj anguloj de la ĉambro estis festonita per dika

araneaĵo, en kies centro sidis araneo granda kiel lavujo, 

kaj armita per pinĉiloj; ruĝa kaj verda lacerto estis

etendiĝinta sur la fenestrobreto, kaj nigraj ratoj en- kaj

el-kuris tra la truoj kiujn ili antaŭe ronĝis en la planko

de la dometo. 

Sed plej alarma estis giganta griza simio kiu sidis

sur benko trikante. Ĝi havis sur sia kapo puntan ĉapon

207

Glinda de Oz

kian portas maljunulinoj, kaj malgrandan puntan

antaŭtukon, sed neniajn aliajn vestojn. Ĝiaj okuloj

estis brilaj kaj aspektis kvazaŭ karberoj brulas en ili. 

La simio moviĝis tiom nature kiom ordinara homo, 

kaj kiam Ervik envenis ĝi ĉesis triki kaj levis sian

kapon por rigardi lin. 

“Eliru\!” kriis akra voĉo, kiu ŝajnis veni el la buŝo

de la simio. 

Ervik vidis alian benkon, neokupatan, tuj preter li, 

do li paŝis trans la krokodilon, sidiĝis sur la benkon, 

kaj zorge metis la sitelon apud sin. 

“Eliru\!” denove kriis la voĉo. 

Ervik kapneis. 

“Ne,” diris li. “Mi restos.” 

La araneoj eliris el la kvar anguloj, faligis sin sur

la plankon kaj kuris al la juna Premlo, ĉirkaŭirante

liajn krurojn kun siaj pinĉiloj etenditaj. Ervik ne

atentis ilin. Giganta nigra rato kure grimpis la korpon

de Er vik, marŝis sur ambaŭ ŝultroj kaj faris

orelrompajn kriojn sed li ne grimacis. La verda-kaj-

ruĝa lacerto, veninte de la fenestrobreto, proksimiĝis

al Ervik kaj komencis kraĉi flamantan fluidaĵon sur

lin, sed Ervik nur rigardis la beston kaj ĝia flamo ne

tuŝis lin. 

208

Ĉapitro Dek Ok

La krokodilo levis sian voston kaj, ĉirkaŭturninte

sin, forfrapis Ervikon de la benko per fortega bato. Sed

la Premlo sukcesis savi la sitelon de renversiĝo, kaj li

leviĝis, forskuis la kornohavajn bufojn kiuj rampadis

sur li kaj reprenis sian pozicion sur la benko. 

Ĉiuj bestoj, post tiu unua atako, restis senmovaj, 

kvazaŭ atendante ordonojn. La maljuna griza simio

plutrikadis, ne plu rigardis Ervikon, kaj la juna

Premlo restis sidanta. Li anticipis ke io okazos, sed

nenio okazis. Tuta horo pasis kaj Ervik komencis

nervoziĝi. 

“Kion vi volas?” la simio fine demandis. 

“Nenion,” diris Ervik. 

“Mi certe donos al vi tion\!” respondis la simio, kaj

je tio ĉiuj strangaj bestoj en la ĉambro ekridis ĥore. 

Plia longa atendo. 

“Ĉu vi scias kiu mi estas?” demandis la simio. 

“Sendube vi estas Rira la Ruĝa—la Jukuhuo,” Ervik

respondis. 

“Se vi scias tiom, sendube vi ankaŭ scias ke al mi

malplaĉas nekonatoj. Via ĉeesto ĉi tie en mia domo

ĝenas min. Ĉu vi ne timas mian koleron?” 

“Mi ne timas,” diris la junulo. 

“Ĉu vi intencas obei min kaj foriri el la domo?” 

209

Glinda de Oz

“Ne,” respondis Erviko, same trankvile kiel parolis

la Jukuhuo. 

La simio trikadis dum longa tempo antaŭ ol

reparoli. 

“Scivolemo,” ĝi diris, “gvidis multajn homojn al

pereo. Mi supozas ke iel vi informiĝis ke mi faras

magiaĵojn, do pro scivolemo vi venis ĉi tien. Eble oni

informis vin ke mi neniun damaĝas, do vi aŭdace

malobeas mian ordonon foriri. Vi imagas ke vi vidos

kelkajn sorĉoritojn, kaj ke ili distros vin. Ĉu mi

pravas.” 

“Nu,” komentis Ervik, kiu meditadis pri la strangaj

cirkonstancoj de sia alveno, “vi pravas pri kelkaj partoj, 

sed ne pri aliaj. Oni diris al mi ke vi faras magion nur

por amuzi vin. Al mi tio ŝajnas tre egoisma. Malmultaj

personoj komprenas magion. Oni diras ke vi estas la

sola reala Jukuhuo en la tuta Oz. Kial vi ne amuzas

aliajn kaj ne nur vin mem?” 

“Kiel vi rajtas juĝi miajn agojn?” 

“Neniel.” 

“Kaj vi diras ke vi ne venis por peti ion?” 

“Por mi mi volas nenion de vi.” 

“Vi estas saĝa, ĉar mi neniam donas.” 

“Tio ne ĝenas min,” deklaris Ervik. 

210

Ĉapitro Dek Ok

“Sed vi estas scivolema? Vi esperas vidi kelkajn

miajn magiajn transformiĝojn?” 

“Se vi volas fari magion, tion faru,” diris Ervik. 

“Tio eble interesos min, eble ne. Se vi preferas plu

trikadi, tio plene kontentigos min. Mi tute ne bezonas

rapidi.” 

Eble tio perpleksis Ruĝan Riran, sed la vizaĝo sub

la punta ĉapo ne povis montri mienon, ĉar ĝi estis

kovrita de haroj. Eble dum sia tuta kariero la

Jukuhuo neniam antaŭe estis vizitita de persono kiu, 

kiel ĉi tiu junulo, petis nenion, atendis nenion, kaj

nur venis pro scivolemo. Tiu konduto preskaŭ pacigis

la sorĉistinon kaj ŝi komencis senti sin pli amikema

al la Premlo. Ŝi iom longe trikadis, laŭŝajne profunde

pensante, kaj post tio ŝi leviĝis kaj marŝis al granda

ŝranko kiu staris kontraŭ muro de la ĉambro. Kiam

la pordo de la ŝranko estis malfermita Ervik povis vidi

multajn tirkestojn en ĝi, kaj en unu el tiuj tirkestoj—

la dua de malsupre—Rira metis vilan manon. 

Ĝis nun Ervik povis vidi la muron super la klinita

formo de la simio, sed subite la formo, kiu estis

dorsturnita al li, ŝajne ekrektiĝis kaj obskurigis la

ŝrankon de tirkestoj. La simio estis sin ŝanĝinta en la

formon de virino, vestita per la bela kostumo de la

211

!(images/000007.png)

Ĉapitro Dek Ok

Gilikuloj, kaj kiam ŝi turnis sin li vidis ke ĝi estas

juna virino, kies vizaĝo estas tre alloga. 

“Ĉu vi preferas min ĉi tia?” Rira demandis

ridetante. 

“Vi *aspektas* pli bela,” li diris trankvile, “sed mi ne

estas certa ke mi pli *ŝatas* vin.” 

Ŝi ridis, dirante: “Dum la varmega parto de la tago

mi preferas esti simio, ĉar simio ne verdire portas

vestojn. Sed se viroj vizitas, estas dece sin beligi.” 

Ervik rimarkis ke ŝia dekstra mano estas fermita, 

kvazaŭ tenante ion. Ŝi fermis la pordon de la ŝranko, 

klinis sin super la krokodilo kaj post momento la

besto fariĝis ruĝa vulpo. Eĉ nun ĝi ne estis bela, kaj

la vulpo kaŭris apud sia mastrino kvazaŭ hundo. Ĝiaj

dentoj aspektis danĝeraj same kiel tiuj de la

krokodilo. 

Post tio la Jukuhuo ĉirkaŭiradis tuŝante ĉiujn

lacertojn kaj bufojn, kaj je ŝia tuŝo ili fariĝis katidoj. 

La ratojn ŝi ŝanĝis en eŭtamiojn\*. Nun la solaj

restantaj bestaĉoj estis la kvar gigantaj araneoj, kiuj

kaŝis sin malantaŭ siaj dikaj ŝpinaĵoj. 

“Jen\!” Rira kriis, “nun mia dometo aspektas pli

komforta. Mi amas la bufojn kaj lacertojn kaj ratojn, 

\* Specio de usonaj ter-sciuroj. 

213

Glinda de Oz

ĉar la plej multaj homoj malamas ilin, sed mi enuus

pro ili se ili restus ĉiam samaj. Kelkfoje mi ŝanĝas ilian

formon dekdufoje en tago.” 

“Vi estas lerta,” diris Ervik. “Mi ne aŭdis vin diri

iajn ajn sorĉojn aŭ magiajn vortoj. Vi nur tuŝis la

bestojn.” 

“Ho, ĉu tion vi kredas?” ŝi respondis. “Nu, mem

tuŝu ilin, se vi volas, kaj montru ke vi povas ŝangi ilian

formon.” 

“Ne,” diris la Premlo. “Mi ne komprenas magion

kaj se mi ja komprenus ĝin mi ne provus imiti vian

lerton. Vi estas mirinda Jukuhuo, sed mi estas nur

ordinara Premlo.” 

Tiu agnosko ŝajne plaĉis al Rira, kiu amis ke oni

honoru ŝian sorĉadon. 

“Ĉu vi nun bonvolos foriri?” ŝi demandis. “Mi

preferas esti sola.” 

“Mi preferas resti ĉi tie,” diris Ervik. 

“En la hejmo de alia persono, kie oni ne volas

vin?” 

“Jes.” 

“Ĉu via scivolemo ankoraŭ ne satiĝis?” demandis

Rira, ridetante. 

“Mi ne scias. Ĉu vi kapablas fari aliajn aferojn?” 

214

!(images/000012.png)

Ĉapitro Dek Ok

“Multajn. Sed kial mi montru miaj povojn al

nekonato?” 

“Mi tute ne povas elpensi kialon,” li respondis. 

Ŝi rigardis lin scivoleme. 

“Vi ne volas povon por vi, vi diras, kaj vi estas tro

stulta por povi ŝteli miajn sekretojn. Ĉi tiu ne estas

bela dometo, kaj ekstere estas sunbrilo, larĝaj kampoj

kaj belaj sovaĝaj floroj. Sed vi insiste sidas sur tiu

benko kaj ĝenas min per via nevolata ĉeesto. Kion vi

havas en tiu sitelo?” 

215

Glinda de Oz

“Tri fiŝojn,” li respondis senhezite. 

“Kie vi akiris ilin?” 

“Mi kaptis ilin en la Lago de la Premloj.” 

“Kion vi intencas fari pri la fiŝoj?” 

“Mi portos ilin al la hejmo de amiko mia kiu

havas tri infanojn. La infanoj amos havi la fiŝojn kiel

dorlotbestojn.” 

Ŝi iris al la benko kaj rigardis la sitelon, en kiu

naĝis trankvile en la akvo la tri fiŝoj. 

“Ili estas belaj,” diris Rira. “Mi transformu ilin en

ion alian.” 

“Ne,” rifuzis la Premlo. 

“Mi amas transformadi; estas tre interese. Kaj

neniam ĝis nun mi transformis fiŝojn.” 

“Lasu ilin,” diris Ervik. 

“Kiun formon vi preferas por ili? Mi povas fari el

ili ĥeloniojn, aŭ ĉarmajn malgrandajn marĉevalojn, 

aŭ mi povus fari el ili porkidojn, aŭ kuniklojn, aŭ

kobajojn; aŭ, se vi preferas mi povas fari el ili kokojn

aŭ aglojn aŭ blugarolojn.” 

“Lasu ilin\!” ripetis Ervik. 

“Vi ne estas tre agrabla vizitanto,” ridis Ruĝa Rira. 

“Oni akuzas *min* pri malafableco kaj malbona humoro

kaj malamikemo, kaj ili tute pravas. Se vi venus ĉi tien

216

!(images/000016.jpg)

Ĉapitro Dek Ok

pledante kaj petegante komplezon, kaj duone timante

mian Yukuhuan magion, mi insultus vin ĝis vi

forkurus; sed vi estas tre malsimila al tio. *Vi* estas la

malafabla kaj malbonhumora kaj malagrabla ulo, do

mi ŝatas vin kaj mi toleras vian malagrablecon. Venis

la horo por mia tagmezmanĝo; ĉu vi malsatas?” 

“Ne,” diris Er vik, kvankam li efektive volis

manĝon. 

“Nu, mi ja,” Rira deklaris kaj ŝi kunfrapis siajn

manojn. Tuj aperis tablo, sur kiu estis tola tuko kaj

multaj ujoj da diversaj manĝaĝoj kelkaj fume

varmegaj. Du teleroj estis surmetitaj, unu ĉe ĉiu fino

de la tablo, kaj tuj kiam Rira sidiĝis ĉiuj ŝiaj bestoj

grupiĝis ĉirkaŭ ŝi, kvazaŭ kutime ricevantaj manĝon

kiam ŝi manĝas. La vulpo kaŭris apud ŝia dekstra

mano kaj la katidoj kaj eŭtamioj grupiĝis maldekstre

de ŝi. 

“Venu, Nekonato, sidiĝu kaj manĝu,” ŝi vokis gaje, 

“kaj dum ni manĝos ni decidu pri la formo kiun ni

donos al viaj fiŝoj.” 

“Ili tute taŭgas en sia nuna formo,” asertis Ervik, 

tirante sian benkon al la tablo. “La fiŝoj estas belegaj—

unu ora, unu arĝenta kaj unu bronza. Nenio vivanta

estas pli bela ol bela fiŝo.” 

217

!(images/000025.png)

Glinda de Oz

“Kion? Ĉu *mi* ne estas pli bela?” Rira demandis, 

ridetante pro lia seriozaspekta vizaĝo. 

“Vi ne estas malbela—kiom eblas al Jukuhuo, 

komprenu,” li diris, prenante grandan kvanton da

manĝaĵo kaj manĝante viglapetite. 

“Kaj ĉu vi ne opinias belan knabinon pli bela ol

fiŝo, negrave kiom bela estas la fiŝo?” 

“Nu,” respondis Ervik, post pensado, “povas esti. 

Se vi transformus miajn tri fiŝojn en tri knabinojn—

knabinoj kiuj estus Adeptoj de Magio, povas esti ke

218

!(images/000031.png)

Ĉapitro Dek Ok

ili plaĉus al mi egale kiel la fiŝoj. Sed vi ne faros

tion, kompreneble, ĉar vi ne povas, malgraŭ via lerto. 

Kaj se vi ja povus, mi opinias ke miaj problemoj estus

netolereble pezaj. Ili rifuzus esti miaj sklavoj—precipe

se ili estus Adeptoj de Magio—do ili komandus ke

*mi* obeu *ilin*. Ne, Fraŭlino Rira, ni tute ne transformu

la fiŝojn.” 

La Premlo rimarkinde lerte prezentis sian pledon. 

Li komprenis ke se li ŝajnus fervora ke estu tia

transformo, la Yukuhuo ne efektivigus ĝin, tamen li

tre lerte sugestis ke ili fariĝu Adeptoj de Magio. 

219

!(images/000034.png)

!(images/000042.png)

ĈAPITRO 19

Post la manĝo, Rira

manĝigis siajn bestojn, 

i n k l u z i v e d e l a k v a r

monstraj araneoj kiuj

subeniris de siaj ŝpinaĵoj

por ricevi siajn porciojn, 

kaj post tio ŝi malaperigis

221

Glinda de Oz

la tablon de la planko de la dometo. 

“Mi tre deziras vian konsenton ke mi transformu

viajn fiŝojn,” ŝi diris, dum ŝi reprenis sian trikadon. 

La Premlo ne respondis. Li opiniis ke estus malsaĝe

tro rapidigi ŝin. Dum la tuta posttagmezo ili sidis

silente. Je unu momento Rira iris al sia ŝranko kaj

metinte sian manon en la tirkeston kiun ŝi uzis

antaŭe, ŝi tuŝis la lupon kaj transformis ĝin en birdon

kun belegaj koloraj plumoj. Tiu birdo estis pli granda

ol paroto kaj iom aliforma, sed Ervin neniam vidis tian

birdon antaŭe. 

“Kantu\!” diris Rira al la birdo, kiu ekstaris sur

granda ligna kejlo—kvazaŭ jam antaŭe estinte en la

dometo kaj sciante ĝuste kion fari. 

Kaj la birdo gaje kantis, viglajn kantojn kun kiuj

estis vortoj—same kiel persono zorge trejnita. La

kantoj estis distraj kaj Ervik ĝue aŭskultis ilin. Post

horo, pli-malpli, la birdo ĉesis kanti, metis sian kapon

sub sian flugilon kaj endormiĝis. Rira plu trikadis sed

aspektis meditema. 

Nu Ervik bone atentis la ŝrankan tirkeston kaj

konkludis ke Rira prenis ion el ĝi per kiu ŝi efektivigas

siajn transformojn. Li kredis ke se li sukcesos resti en

la dometo, kaj Rira ekdormos, li povos kaŝe malfermi

222

Ĉapitro Dek Naŭ

la ŝrankon, preni iom da kio ajn estas en la tirkesto, 

kaj faligi ĝin en la kupran sitelon kaj tiel transformi

la tri fiŝojn en iliajn naturajn formojn. Efektive, li jam

firme decidis plenumi tiun planon, kiam la Jukuhuo

formetis sian trikaĵon kaj marŝis al la pordo. 

“Mi eliros por kelkaj minutoj,” diris ŝi; “ĉu vi

deziras akompani min, aŭ resti ĉi tie?” 

Ervik ne respondis, li nur sidis kontente sur sia

benko. Do Rira eliris kaj fermis la pordon de la

dometo. 

Tuj kiam ŝi estis for, Ervik surpiediĝis kaj sur la

pintoj de siaj piedfingroj li paŝis al la ŝranko. 

“Atentu\! Atentu\!” kriis pluraj voĉoj el la katidoj kaj

la eŭtamioj. “Se vi tuŝos ion ni informos la

Jukuhuon\!” 

Ervik hezitis dummomente sed, memorante ke ne

necesos timi la koleron de Rira se li sukcese

transformos la fiŝojn, li estis tuj malfermonta la

ŝrankon kiam lin haltigis la voĉoj de la fiŝoj, kiuj

puŝis siajn kapojn super la surfacon de la akvo en la

sitelo kaj kriis:

“Venu ĉi tien, Ervik\!” 

Do li reiris al la sitelo kaj klinis sin super ĝi. 

“Ne tuŝu la ŝrankon,” diris la orfiŝo tre serioze al

223

Glinda de Oz

li. “Vi ne sukcesus akirinte tiun magiaĵon, ĉar nur la

Jukuhuo scipovas uzi ĝin. Plejbone estos lasi ŝin

transformi nin en tri knabinojn, ĉar tiam ni havos

niajn naturajn formojn kaj povos fari ĉiujn Artojn de

Magio kiujn ni lernis kaj bone komprenas. Vi agas

saĝe kaj plej efike. Ni ne sciis ke vi estas tiom

inteligenta, kaj ke vi tiom facile trompos Riran. Pluagu

kiel vi komencis kaj strebu persvadi ŝin transformi nin. 

Sed insistu ke ni havu knabinajn formojn.” 

La orfiŝo subakvigis sian kapon ĝuste kiam Rira

reeniris la dometon. Ŝi vidis Ervikon kun la kapo

klinita super la sitelo, do ŝi iris apud lin. 

“Ĉu viaj fiŝoj kapablas paroli?” ŝi demandis. 

“Kelkfoje ili parolas,” li respondis, “ĉar ĉiuj fiŝoj en

la Lando Oz scipovas paroli. Ili ĵus petis de mi panon. 

Ili malsatas.” 

“Nu, donu al ili iom da pano,” diris Rira. “Sed estas

preskaŭ la horo de vespermanĝo, kaj se vi permesos ke

mi transformu viajn fiŝojn ili povos esti kun ni ĉe la

tablo kaj manĝi multon pli agrablan ol panerojn. Kial

mi ne transformu ilin?” 

“Nu,” diris Ervik, kvazaŭ hezite, “demandu al la

fiŝoj. Se ili konsentos, nu tiam mi—nu tiam mi, mi

pripensos la aferon.” 

224

Ĉapitro Dek Naŭ

Rira klinis sin super la sitelon kaj demandis:

“Ĉu vi aŭdas min, fiŝetoj?” 

Ĉiuj tri puŝis siajn kapojn super la akvon. 

“Ni aŭdas vin,” diris la bronzofiŝo. 

“Mi volas ke vi havu aliajn formojn, eble de

kunikloj, aŭ ĥelonioj aŭ knabinoj aŭ io tia, sed via

mastro, la malafabla Premlo, ne volas permesi. Tamen

li akceptis ke mi faru tion se vi konsentos.” 

“Ni volonte estus knabinoj,” diris la arĝentofiŝo. 

“Ne, ne\!” kriis Evik denove. 

“Ankaŭ faru nin Adeptoj de Magio,” pludiris la

bronzofiŝo. 

“Mi ne scias precize kion tio signifas,” respondis

Rira mediteme, “sed ĉar neniu Adepto de Magio estas

egale potenca kiel Jukuhuo, mi ankaŭ tiel transformos

vin.” 

“Ni ne provos damaĝi vin aŭ influi vian magion

iel,” promesis la orfiŝo. “Tute kontraŭe, ni fariĝos viaj

amikinoj.” 

“Ĉu vi konsentos foriri kaj lasi min sola en mia

dometo, kiam mi ordonos ke vi faru tion?” demandis

Rira. 

“Ni promesas tion,” kriis la tri fiŝoj. 

“Ne\! Ne konsentu transformiĝi\!” urĝis Ervik. 

225

Glinda de Oz

“Ili jam konsentis,” diris la Jukuhuo, ridante antaŭ

lia vizaĝo, “kaj vi promesis akcepti ilian decidon. Do, 

amiko Premlo, mi efektivigos la transformon negrave

ĉu aŭ ne vi volas tion.” 

Ervik residiĝis sur la benkon, kun profunda sulkado

de la vizaĝo sed kun ĝojo en la koro. Rira iris al la

ŝranko, prenis ion el la tirkesto, kaj reiris al la kupra

sitelo. Ŝi tenis ion firme per sia dekstra mano, sed la

maldekstran ŝi metis en la sitelon, elprenis la tri fiŝojn

kaj zorge metis ilin sur la plankon, kie ili agonie

anhelis pro manko de akvo. 

Rira ne mizerigis ilin pli longe ol kelkajn

sekundojn, ĉar ŝi tuŝis ĉiun el ili per sia dekstra mano

kaj tuj la fiŝoj transformiĝis en tri altajn kaj maldikajn

junulinojn, kun fajnaj inteligentaj vizaĝoj kaj vestitaj

per belaj, alkroĉiĝantaj roboj. Tiu kiu antaŭe estis

orfiŝo havis belan oran hararon kaj bluajn okulojn kaj

estis eksterordinare palhaŭta. Tiu kiu antaŭe estis

bronzofiŝo havis malhelbrunan hararon kaj klarbluajn

okulojn kaj ŝia haŭtkoloro kongr uis kun tiu

belaspekto. Tiu kiu antaŭe estis arĝentofiŝo havis

neĝblankan hararon plej fajnan kaj malhelbrunajn

okulojn. La hararo kontrastis bele kun ŝiaj palruĝaj

vangoj kaj rubenruĝaj lipoj, kaj ĝi tute ne aspektigis

226

Ĉapitro Dek Naŭ

ŝin eĉ iomete pli aĝa ol ŝiaj du kunulinoj. 

Tuj kiam ili akiris tiujn knabinformojn, ĉiuj tri

klinis sin antaŭ la Jukuhuo kaj diris:

“Ni dankas vin, Rira.” 

Post tio ili klinis sin antaŭ la Premlo kaj diris:

“Ni dankas vin, Evrik.” 

“Tre bone\!” krietis la Jukuhuo, ekzamenante sian

verkon aprobe. “Vi estas multe pli bonaj kaj pli

interesaj ol fiŝoj, kaj ĉi tiu malkompleza Premlo

apenaŭ permesis ke mi faru la transformojn. Certe vi

ne bezonas danki *lin*. Sed nun ni festenu honore al

la evento.” 

Ŝi kunfrapis siajn manojn kaj denove tablo ŝarĝita

per manĝaĵoj aperis en la dometo. Ĉifoje estis pli

longa tablo, kaj estis manĝopozicioj por la tri Adeptoj

kaj por Rira kaj Erviko. 

“Sidiĝu, amikoj, kaj manĝu ĝissate,” diris la

Jukuhuo, sed anstataŭ mem sidiĝi ĉe la kapo de la

tablo ŝi iris al la ŝranko, dirante al la Adeptoj: “Viaj

beleco kaj gracio, miaj belamikinoj, tute superbrilas

la miajn. Por ke mi aspektu dece ĉe la bankedotablo

mi intencas, honore al la evento, surpreni mian

naturan formon.” 

Apenaŭ fininte tiun parolon Rira transformis sin en

227

Glinda de Oz

junulinon egale belan kiel la tri Adeptoj. Ŝi ne estis

egale alta kiel ili, sed ŝia formo estis pli ronda kaj pli

bele vestita, kun mirige juvelita zono kaj kolĉeno el

brilaj perloj. Ŝia hararo estis brile ruĝbruna, kaj ŝiaj

okuloj grandaj kaj malhelaj. 

“Ĉu vi pretendas ke ĉi tiu estas via natura formo?” 

demandis Ervik al la Jukuhuo. 

“Jes,” ŝi respondis. “Ĉi tiu estas mia sola laŭrajta

formo. Sed mi malofte surprenas ĝin ĉar ne estas ĉi tie

alia persono por admiri aŭ plezuriĝi per ĝi kaj min

tedas mem admiri ĝin.” 

“Nun mi komprenas kial oni nomas vin Rira la

Ruĝa,” komentis Ervik. 

“Pro mia ruĝa hararo,” ŝi klarigis ridetante. “Al mi

mem efektive ne plaĉas ruĝa hararo, kaj ankaŭ pro tio

mi kutime uzas aliajn formojn.” 

“Ĝi estas bela,” asertis la junulo; sed li ekmemoris

la aliajn virinojn tie kaj aldonis: “Sed kompreneble ne

ĉiuj virinoj havu ruĝan hararon, ĉar tio tro vulgarigus

ĝin. Ora kaj arĝenta kaj bruna hararoj estas egale

belaj.” 

La ridetoj kiujn li vidis inter la kvar virinoj plene

embarasis la Premlon, do li silentiĝis kaj atente

manĝis, lasante ke la aliaj paroladu. La tri Adeptoj

228

Ĉapitro Dek Naŭ

malkaŝe diris al Rira kiuj ili estas, kiel ili fariĝis fiŝoj, 

kaj ke ili sekrete planis instigi la Jukuhuon transformi

ilin. Ili konfesis ke ili kredis ke se ili petos helpon, ŝi

rifuzos. 

“Vi plene pravis,” respondis la Jukuhuo. “Mi zorgas

neniam fari magion helpe al aliuloj, ĉar se mi farus

tion ĉiam estus homamasoj ĉe mia domo postulante

helpon kaj mi malamas homamasojn kaj volas esti

sola. 

“Tamen, vi nun rehavas viajn laŭrajtajn formojn, 

kaj mi tute ne bedaŭras mian agon kaj mi esperas ke

vi sukcese savos la Premlan popolon per relevo de ilia

insulo al la surfaco de la lago, kie ĝi vere devas esti. 

Sed vi devas promesi al mi ke post via foriro vi neniam

revenos ĉi tien, nek informos al iu ajn pri kion mi faris

por vi.” 

La tri Adeptoj kaj Ervik elkore dankis la Jukuhuon. 

Ili promesis obei ŝian volon ke ili neniam revenu al

ŝia dometo, kaj post tio, adiaŭante, ili foriris. 

229

!(images/000098.png)

!(images/000128.png)

ĈAPITRO 20

G l i n d a l a B o n a , 

decidinte provi sian sorĉon

je la forlasita submarŝipo

p o r k e ĝ i o b e u ŝ i a j n

ordonojn, petis sian tutan

grupon, inkluzive de la

Premloj, foriri de la bordo

231

Glinda de Oz

de la lago al la vico de palmarboj. Ŝi restigis kun si

nur la malgrandan Sorĉiston de Oz, kiu estis ŝia

studento kaj sciis asisti ŝin en ŝiaj magiaj ritoj. Kiam

tiuj du estis solaj apud la surplaĝigita boato, Glinda

diris al la Sorĉisto:

“Unue mi provos mian magian recepton No 1163, 

kies celo estas devigi nevivantajn objektojn moviĝi pro

mia ordono. Ĉu vi havas skeropitropon kun vi?” 

“Jes, mi ĉiam kunportas ĝin en mia valizo,” 

respondis la Sorĉisto. Li malfermis sian nigran valizon

de magiiloj kaj elprenis brile poluritan skeropitropon, 

kiun li transdonis al la Sorĉistino. Glinda ankaŭ

kunportis malgrandan vimenaĵan sakon, en kiu estis

diversaj iloj por sorĉado, kaj el ĝi ŝi prenis pakon da

pulvoro kaj flakoneton da likvaĵo. Ŝi verŝis la likvaĵon

en la skeropitropon kaj aldonis la pulvoron. Tuj la

skeropitropo komencis sputeti kaj elsendi fajerojn

violetkolorajn, kiuj disiris ĉiudirekten. La Sorĉistino

tuj paŝis en la mezon de la boato kaj tenis la ilon tiel

ke la fajreroj faladis ĉirkaŭ ŝin kaj kovris ĉiun parton

de la nigrigita ŝtala boato. Samtempe Glinda mallaŭte

kantis strangegan sorĉverson per la sorĉlingvo, kaj ŝia

voĉo sonis malalta kaj muzikeca. 

Post nelonge la violetaj fajreroj ĉesis, kaj tiuj

232

!(images/000052.jpg)

Ĉapitro Dudek

falintaj sur la boaton jam malaperis kaj ne lasis

spuron sur ĝia surfaco. La ceremonio estis finita kaj

Glinda redonis la skeropitropon al la Sorĉisto, kiu

remetis ĝin en sian valizon. 

“Tio certe sukcesos,” li diris fideme. 

“Ni provu ĝin,” ŝi respondis. 

Do ambaŭ eniris la boaton kaj sidiĝis. 

Parolante per komanda tono la Sorĉistino diris al

la boato: “Portu nin trans la lagon, al la kontraŭa

bordo.” 

Tuj la boato malantaŭen ŝovis sin de la sabla

plaĝo, turnis sian pruon kaj moviĝis rapide trans la

akvon. 

“Tre bone—vere tre bone\!” kriis la Sorĉisto, kiam

la boato malrapidiĝis ĉe la bordo kontraŭa al tiu de

kiu ili foriris. “Eĉ Ku-i-o, malgraŭ sia sorĉo, ne povus

pli bone.” 

La Sorĉistino nun diris al la boato:

“Fermiĝu, subakviĝu kaj portu nin al la pordo de

la kelo de la subakvigita insulo—la pordo el kiu vi

iris laŭ ordono de Reĝino Ku-i-o.” 

La boato obeis. Dum ĝi plonĝis en la akvon, la

supraj partoj leviĝis de la flankoj kaj kuniĝis super la

kapoj de Glinda kaj la Sorĉisto, kiuj tiel fermiĝis en

233

Glinda de Oz

akvimunan ĉambron. Estis kvar vitraj fenestroj en ĉi

tiu kovraĵo, unu ambaŭflanke kaj po unu en la

antaŭo kaj la malantaŭo, tiel ke la pasaĝeroj povis

vidi precize kien ili iras. Moviĝante sub la akvo

malpli rapide ol sur la surfaco, la submarŝipo iom

post iom proksimiĝis al la insulo kaj haltis kun sia

pruo premita kontraŭ la giganta marmora pordo en

la kelo sub la Kupolo. Tiu pordo estis strikte fermita

kaj estis evidente al kaj Glinda kaj la Sorĉisto ke ĝi

ne malfermiĝos por lasi ke la submarŝipo eniru krom

se ili, aŭ iu en la kelo de la insulo, diros magian

vorton. Sed kiu estis tiu magia vorto? Neniu el ili

sciis. 

“Mi kredas,” diris la Sorĉisto bedaŭrotone, “ke ni

tamen ne povos eniri. Krom se via sorĉarto povos trovi

la vorton por malfermi la marmoran pordon.” 

“Verŝajne la vorto estas konata nur de Ku-i-o,” 

respondis la Sorĉistino. “Eble mi povos trovi ĝin, sed

tio necesigos tempon. Ni reiru al niaj kunuloj.” 

“Estas domaĝe ke ni sukcesis obeigi la boaton sed

haltigas nin nura marmora pordo,” grumblis la

Sorĉisto. 

Pro ordono de Glinda la boato leviĝis ĝis ĝi estis

samnivela kiel la vitra kupolo kiu kovras la Premlan

234

Ĉapitro Dudek

vilaĝon, kie la Sorĉistino devigis ĝin malrapide

ĉirkaŭiri la tutan Grandan Kupolon. 

Multaj vizaĝoj estis premitaj al la interno de la

vitro, fervore rigardante la submarŝipon, kaj unuloke

estis Doroteo kaj Ozma, kiuj rapide rekonis Glindan

kaj la Sorĉiston tra la vitraj fenestroj de la boato. 

Glinda vidis ilin ankaŭ, kaj ŝi tenis la boaton proksima

al la Kupolo dum la amikoj interŝanĝis salutojn

pergeste. Bedaŭrinde iliaj voĉoj ne estis aŭdeblaj tra la

Kupolo kaj la akvo kaj la flanko de la boato. La

Sorĉisto stebis komprenigi la knabinojn, per gestoj, ke

li kaj Glinda venis savi ilin, kaj Ozma kaj Doroteo

komprenis tion per la simpla fakto ke la Sorĉistino kaj

la Sorĉisto alvenis. La du kaptitaj knabinoj ridetadis

kaj estis ekster danĝero, kaj sciante tion Glinda sentis

ke ŝi povos uzi kiom da tempo necesos por efektivigi

ilian finan saviĝon. 

Ĉar nenio pli estis farebla ĝuste tiam, Glinda

ordonis ke la boato reiru al la bordo, kaj ĝi volonte

obeis. Unue ĝi supreniris al la surfaco de la akvo, tie

la tegmento apartiĝis kaj falis en la ingojn sur la

flankoj de la boato, kaj post tio la magia veturilo

rapide atingis la bordon kaj ŝovis sin sur la sablon

precize tie kie ĝi antaŭe foriris laŭ ordono de Glinda. 

235

Glinda de Oz

Ĉiuj Ozuloj kaj la Premloj tuj kuris al la boato por

demandi ĉu ili atingis la insulon kaj ĉu ili vidis

Ozman kaj Doroteon. La Sorĉisto informis ilin pri la

obstaklo kiun ili renkontis, nome la marmora pordo, 

kaj ke Glinda nun entreprenos trovi magian rimedon

konkeri la pordon. 

Komprenante ke pluraj tagoj necesos por sukcese

atingi la insulon, relevi ĝin kaj liberigi siajn amikojn

kaj la Premlan popolon, Glinda nun preparis

kampadejon duone inter la bordo de la lago kaj la

palmarbo. 

La sorĉarto de la Sorĉisto aperigis aron da tendoj

kaj la sorĉarto de la Sorĉistino plene meblis tiun

tendojn per litoj, seĝoj, tabloj, tapiŝoj, lampoj kaj eĉ

libroj por pasigi senlaborajn horojn. De ĉiu tendo

flirtis la Reĝa Standardo de Oz de la centraj stangoj

kaj unu granda tendo, ne nun okupata, havis la

propran standardon de Ozma, flirtantan en la vento. 

Betinjo kaj Trot havis tendon por si, kaj Buton-

Brilo kaj Oĵo havis alian. La Birdotimigilo kaj la Stana

Lignohakisto paris en unu tendo kaj ankaŭ Joĉjo

Kukurbokapo kaj la Vilulo, Kap’tano Vilĉjo kaj Onklo

Henriko, Tiktoko kaj Profesoro Ŝancel-Insekto. Glinda

havis la plej elegantan tendon, escepte de tiu rezervita

236

!(images/000056.png)

Ĉapitro Dudek

por Ozma, kaj la Sorĉisto havis propran tendeton. 

Kiam estis la horo por manĝi, tabloj ŝarĝitaj per

manĝaĵoj magie aperis en la tendoj de la manĝemuloj, 

kaj tiuj kompletaj aranĝoj komfortigis la savogrupon

kiom la propraj hejmoj. 

Ĝis malfrue en la nokto Glinda sidis en sia tendo

studante aron da mistikaj rulaĵoj serĉante vorton kiu

malfermos la pordon de la kelo de la insulo kaj lasos

237

Glinda de Oz

ŝin en la Grandan Kupolon. Ŝi ankaŭ faris multajn

magiajn eksperimentojn, esperante trovi ion kio helpos

ŝin. Sed la mateniĝo trovis la potencan Sorĉistinon

ankoraŭ sensukcesa. 

La arto de Glinda malfermus ĉian ordinaran

pordon, vi povas esti certa pri tio, sed necesas memori

ke tiu marmora pordo de la insulo estis konstruita

kun ordono ke ĝi malfermiĝu nur obee al unusola

magia vorto, kaj sekve ĉiu alia magia vorto neniom

efikus je ĝi. La magian vorton kiu gardis la pordon

verŝajne inventis Ku-i-o, kiu nun jam forgesis ĝin. 

Sekve la sola maniero sukcese eniri la subakvigitan

insulon estis rompi la sorĉon kiu tenis la pordon

strikte fermita. Se tio estus farebla ne necesus magio

por malfermi ĝin. 

La sekvan tagon la Sorĉistino kaj la Sorĉisto denove

eniris la boaton kaj subakvigis ĝin kaj devigis ĝin iri

al la marmora pordo, kiun ili provis diversmaniere

malfermi, sed sensukcese. 

“Ni devos fordoni ĉi tiun provon, mi kredas,” diris

Glinda. “La plej facila metodo relevi la insulon estus

ke ni povu eniri la Kupolon kaj poste subiri al la kelo

kaj vidi kiel Ku-i-o devigis la tutan insulon subakviĝi

aŭ releviĝi laŭ ŝia ordono. Kompreneble mi pensis ke

238

Ĉapitro Dudek

la plej facila metodo sukcesi eniri estus ke la boato

portu nin en la kelon tra la marmora pordo el kiu

trasendis ĝin Ku-i-o. Sed devas ekzisti aliaj rimedoj

por eniri la Kupolon kaj reĉeesti kun Ozma kaj

Doroteo, kaj tiajn rimedojn ni devos trovi per studado

kaj la tiucela uzo de niaj magiaj povoj.” 

“Ne estos facile,” deklaris la Sorĉisto, “ĉar ni ne

forgesu ke Ozma mem konas multegan magion, kaj

sendube ŝi jam provis levi la insulon aŭ trovi alian

rimedon por eskapi de ĝi kaj malsukcesis.” 

“Estas vere,” respondis Glinda, “sed la magio de

Ozma estas femagio, sed vi estas Sorĉisto kaj mi estas

Sorĉistino. Pro tio ni kiel trio disponas pri treege

variaj magikapabloj. kaj se ni ĉiuj malsukcesus tio

okazus ĉar levas kaj mallevas la insulon magia povo

kiun konas neniu el ni. Mia ideo do estas serĉi—per

tia magio kian ni posedas—plenumi nian celon

alimaniere.” 

Ili denove ĉirkaŭiris la Kupolon en sia boato kaj

denove vidis Ozman kaj Doroteon tra siaj fenestroj kaj

interŝanĝis gestojn kun la du enkarcerulinoj. 

Ozma komprenis ke ŝiaj amikoj faras ĉion eblan

por savi ŝin kaj ridetis por kuraĝigi ilian strebon. 

Doroteo aspektis iom maltrankvila sed klopodis esti

239

Glinda de Oz

egale kuraĝa kiel sia kunulino. 

Post la reiro de la boato al la kampadejo, kiam

Glinda sidiĝis en sia tendo, elpensante diversajn

manierojn por savi Ozman kaj Doroteon, la Sorĉisto

staris sur la bordo duondorme rigardante la liniojn de

la Granda Kupolo kiu videblis sub la klara akvo. Kiam

li levis siajn okulojn li vidis grupon de nekonatoj

proksimiĝi de la alia bordo de la lago. Tri estis

junulinoj dignaspektaj, tre bele vestitaj, kiuj movis sin

rimarkinde gracie. Malantaŭe ilin sekvis iom

belaspekta juna Premlo. 

La Sorĉisto tuj vidis ke tiuj homoj eble estas tre

gravaj, do li antaŭeniris por renkonti ilin. La tri

knabinoj akceptis lin gracie kaj tiu kun la ora hararo

diris:

“Mi kredas ke vi estas la fama Sorĉisto de Oz, pri

kiu mi ofte aŭdis. Ni serĉas la Sorĉistinon Glindan, 

kaj eble vi povos gvidi nin al ŝi.” 

“Mi povas kaj faros, tre volonte,” respondis la

Sorĉisto. “Sekvu min, mi petas.” 

La malgrandan Sorĉiston perpleksigis kiuj estas la

tri belaj vizitantoj sed li neniel indikis tion, por ne

embarasi ilin. 

Li komprenis ke ili ne volas ke li faru demandojn

240

!(images/000059.png)

Ĉapitro Dudek

al ili, do li faris neniun komenton dum la gvidis ilin

al la tendo de Glinda. 

Gracie riverencante la Sorĉisto kondukis la tri

vizitantojn antaŭ Glindan la Bonan. 

241

!(images/000093.png)

!(images/000033.png)

ĈAPITRO 21

La Sorĉistino supren-

rigardis de sia laboro kiam

la tri knabinoj eniris, kaj

io rilata al iliaj aspekto kaj

sinteno instigis ŝin leviĝi

kaj klini sin antaŭ ili plej

digne. La trio klinis sin

243

Glinda de Oz

dum momento antaŭ la Granda Sorĉistino kaj poste

rektiĝis kaj atendis ŝian parolon. 

“Kiuj ajn vi estas,” diris Glinda, “mi bonvenigas

vin.” 

“Mi nomiĝas Aŭda,” diris unu. 

“Mi nomiĝas Aŭra,” diris alia. 

“Mi nomiĝas Aŭĵa,” diris la tria. 

Glinda neniam antaŭe aŭdis tiujn nomojn, sed

atente rigardante la trion ŝi demandis:

“Ĉu vi estas sorĉistinoj aŭ magiistinoj?” 

“Kelkajn sekretajn artojn ni lernis de la Naturo,” 

respondis la brunhara knabino modeste, “sed ni ne

rangigas nian lerton apud tiun de la Granda

Sorĉistino, Glinda la Bona.” 

“Mi supozas ke vi konscias ke estas kontraŭleĝe fari

magion en la Lando Oz sen permeso donita de nia

Reganto, Princino Ozma?” 

“Ne, ni ne konsciis pri tio,” estis la respondo. “Ni

aŭdis pri Ozma, kiu estas la destinita Reganto de ĉi

tiu tuta felando, sed ŝiaj leĝoj ankoraŭ ne atingis nin.” 

Glinda studis la tri knabinojn profunde pensante, 

poste ŝi diris al ili:

“Princino Ozma estas jam nun kaptito en la vilaĝo

de la Premloj, ĉar la tutan insulon kun ĝia Granda

244

Ĉapitro Dudek Unu

Kupolo subenigis al la fundo de la lago la sorĉarto de

Ku-i-o, kiun la Platkapula Ple-diko transformis en

stultan cignon. Mi serĉas metodon superi la magion de

Ku-i-o kaj relevi la insulon al la surfaco. Ĉu vi povos

helpi min fari tion?” 

La knabinoj interŝanĝis rigardetojn, kaj la

blankharulino respondis:

“Ni ne scias; sed ni klopodos helpi vin.” 

“Ŝajnas,” daŭrigis Glinda kontempleme, “ke Ku-i-o

akiris la plejparton de sia sorĉarto de la tri Adeptoj de

Magio, kiuj iam regis la Platkapulojn. Dum Ku-i-o

distris la Adeptojn per bankedo en sia palaco, ŝi kruele

perfidis ilin kaj poste transformis ilin en fiŝojn kaj ĵetis

ilin en la lagon. 

“Se mi povus trovi tiujn tri fiŝojn kaj redoni al ili

iliajn naturajn formojn—ili eble scius kian magion

uzis Ku-i-o por subakvigi la insulon. Mi estis tuj

ironta al la bordo por voki tiujn fiŝojn al mi kiam vi

alvenis. Do, se vi akompanos min, ni provos trovi

ilin.” 

La knabinoj interŝanĝis ridetojn nun, kaj la

orharulino, Aŭda, diris al Glinda:

“Ne necesos iri al la lago. Ni estas la tri fiŝoj.” 

“Ĉu vere\!” kriis Glinda. “Do vi estas la tri Adeptoj

245

Glinda de Oz

de Magio, al kiuj redoniĝis la ĝustaj formoj?” 

“Ni estas la tri Adeptoj,” agnoskis Aŭĵa. 

“Sekve,” diris Glinda, “mia tasko jam estas duone

plenumita. Sed kiu detruis la transformon kiu faris el

vi fiŝojn?” 

“Ni promesis ne diri,” respondis Aŭra; “sed ĉi tiu

juna Premlo grandparte respondecis pri nia liberiĝo; li

estas kuraĝa kaj lerta, kaj ni ŝuldas al li dankegon.” 

Glinda rigardis Er vikon, kiu staradis modeste

malantaŭ la Adeptoj, ĉap’-en-mane. “Li ricevos taŭgan

rekompencon,” ŝi deklaris, “ĉar helpante vin li helpis

nin ĉiujn, kaj eble savis sian popolon de eterna

enkarcereco en la subakvigita insulo.” 

La Sorĉistino nun petis siajn gastojn sidigi sin kaj

sekvis longa konversacio, en kiu partoprenis la Sorĉisto

de Oz. 

“Ni tre certas,” diris Aŭra, “ke se ni povus eniri la

Kupolon ni povus trovi la sekretojn de Ku-i-o, ĉar en

sia tuta laboro, post nia fiŝiĝo, ŝi uzis la formulojn kaj

sorĉvortojn kaj artojn kiujn ŝi ŝtelis de ni. Ŝi eble

aldonis al ili, sed ili estis la fundamento de ĉia laboro

ŝia.” 

“Kiujn rimedojn vi sugestas por ke ni eniru la

Kupolon?” demandis Glinda. 

246

Ĉapitro Dudek Unu

La tri Adeptoj hezitis respondi, ĉar ili ankoraŭ ne

pripensis kio estas farebla por atingi la internon de la

Granda Kupolo. Dum ili profunde pensadis, kaj

Glinda kaj la Sorĉisto kviete atendis iliajn sugestojn, 

en la tendon rapidis Trot kaj Betinjo, trenante inter si

la Miksĉifonan Knabinon. 

“Ho, Glinda,” kriis Trot, “Ĉifoneroj elpensis

metodon savi Ozman kaj Doroteon kaj ĉiujn

Premlojn.” 

La tri Adeptoj ne povis ne ridi gaje, ĉar ne nur

amuzis la kurioza formo de la Miksĉifona Knabino, 

sed la entuziasma parolo de Trot ŝajnis al ili vere

amuza. La Granda Sorĉistino kaj la fama Sorĉisto kaj

la tri talentaj Adeptoj de Magio ja ankoraŭ ne sukcesis

solvi la gravan problemon de la subakvigita insulo, do

estis tre malverŝajne ke miksĉifona knabino plenigita

per katuno povus sukcesi. 

Sed Glinda, ridetante indulge je la seriozaj vizaĝoj

turnitaj al ŝi, karesis la kapojn de la infanoj kaj diris:

“Ĉifoneroj estas tre lerta. Diru al ni kion ŝi elpensis, 

karulino.” 

“Nu,” diris Trot, “Ĉifoneroj diras ke se vi povus

sekigi la akvon en la lago la insulo estus sur seka tero

kaj ĉiuj povus veni kaj iri kiam ajn ili volas.” 

247

!(images/000000.png)

!(images/000027.jpg)

Ĉapitro Dudek Unu

Glinda denove ridetis, sed la Sorĉisto diris al la

knabinoj:

“Se ni sekigus la lagon, kion farus ĉiuj belaj fiŝoj

kiuj loĝas en la akvo nun?” 

“Jadi\! Estas vere,” agnoskis Betinjo, senfervorigite; 

“ni tute ne pensis pri tio, ĉu Trot?” 

“Ĉu eble vi povus transformi ilin en ranidojn?” 

demandis Ĉifonuloj, transkapen saltante kaj poste

starante per unu kruro. “Vi povus doni al ili treege

malgrandan flakon en kiu ili naĝu, kaj ili same feliĉus

kiel nun kiam ili estas fiŝoj.” 

“Tute ne\!” respondis la Sorĉisto, severe. “Estas fie

transformi vivantojn sen ilia konsento, kaj la lago estas

la hejmo de la fiŝoj kaj apartenas al ili.” 

“Bone,” diris Ĉifonuloj, grimacante je li, “ne gravas

al mi.” 

“Domaĝe,” ĝemis Trot, “ĉar mi kredis ke ni trovis

bonegan ideon.” 

“Tia ĝi estis,” deklaris Glinda, kaj ŝia vizaĝo nun

aspektis serioza kaj pensoplena. “Parto de la ideo de

la Miksĉifona Knabino povos esti vere valora.” 

“Mi same opinias,” konsentis la orhara Adepto. “La

supro de la Granda Kupolo estas nur ĉirkaŭ metron

sub la surfaco de la akvo. Se ni povus malaltigi la

249

Glinda de Oz

nivelon de la lago ĝis la Kupolo estus iom super la

akvo, ni povus forpreni iom da vitro kaj mallevi nin

en la vilaĝon per ŝnuroj.” 

“Kaj restus multa akvo en kiu la fiŝoj povus naĝi,” 

pludiris la blankharulino. 

“Se ni sukcese relevus la insulon ni povus replenigi

la lagon,” sugestis la brunhara Adepto. 

“Mi kredas,” diris la Sorĉisto, kunfrotante siajn

manojn pro ĝojo, “ke la Miksĉifona Knabino montris

al ni la vojon al sukceso.” 

La knabinoj rigardadis scivoleme la tri belajn

Adeptojn, demandante al si kiuj ili estas, do Glinda

konigis ilin al Trot kaj Betinjo kaj Ĉifoneroj, kaj post

tio ŝi forsendis la infanojn por ke ŝi povu pripensi

kiel efektivigi la novan ideon. 

Ne estis eble fari multon tiunokte, do la Sorĉisto

preparis alian tendon por la Adeptoj, kaj vespere

Glinda okazigis solenan akcepton kaj invitis ĉiujn

siajn sekvantojn por ke ili renkontu la novevenintojn. 

La Adeptojn multe mirigis la eksterordinaraj personoj

kiujn ili renkontis, kaj mirigis ke Joĉjo Kukurbokapo

kaj la Birdotimigilo kaj la Stana Lignohakisto kaj

Tiktoko vere povas vivi kaj pensi kaj paroli same kiel

aliaj homoj. Al ili precipe plaĉis la viglema Miksĉifona

250

!(images/000038.png)

Ĉapitro Dudek Unu

Knabino kaj ili amis rigardadi ŝiajn petolagojn. 

La festo estis tre agrabla, ĉar Glinda disdonis

delikatajn manĝaĵojn al la manĝkapabluloj, kaj la

Birdotimigilo deklamis kelkajn poemojn, kaj la

Malkuraĝa Leono kantis per sia profunda basa voĉo. 

La sola malfeliĉigaĵo estis la penso ke ilia amata Ozma

kaj kara malgranda Doroteo ankoraŭ estas enfermitaj

en la Granda Kupolo de la Subakvigita Insulo. 

251

!(images/000067.png)

!(images/000088.png)

ĈAPITRO 22

Tu j p o s t l a m a t e n -

manĝo, la sekvan tagon, 

Glinda kaj la Sorĉisto kaj

la tri Adeptoj iris al la

bordo de la lago kaj faris

vicon kun siaj vizaĝoj

frontantaj la subakvigitan

253

Glinda de Oz

insulon. La aliaj ĉiuj venis por rigardi ilin, sed staris

respektoplene iomete longe malantaŭ ili. 

Dekstre de la Sorĉistino staris Aŭda kaj Aŭra, kaj

maldekstre staris la Sorĉisto kaj Aŭĵa. Kune ili etendis

siajn brakojn super la randon de la akvo kaj unuvoĉe

la kvino kantis ritman sorĉon. 

Tiun sorĉkanton ili ripetis kaj reripetis, svingetante

siajn brakojn nerapide de flanko al flanko, kaj post

kelkaj minutoj la rigardantoj malantaŭ ili rimarkis ke

la lago komencas malantaŭeniri for de la bordo. Post

nelonge la plej alta parto de la kupolo ekaperis super

la akvo. Iom post iom la akvo malaltiĝis, tiel ke la

kupolo aspektis leviĝanta. Kiam ĝi estis eble metron

super la surfaco Glinda faris signalon ke la laboro

estas finita. 

La nigrigita submarŝipo estis nun tute ekster la

akvo, sed Onklo Henriko kaj Kap’tano Vilĉjo sukcesis

repuŝi ĝin en la lagon. Glinda, la Sorĉisto, Ervik kaj

la Adeptoj eniris la boaton, kunprenante buklon de

fortika ŝnuro, kaj pro ordono de la Sorĉistino la boato

dividis la akvon cele al la nun videbla parto de la

kupolo. 

“Restas multa akvo en kiu la fiŝoj povas naĝi,” 

komentis la Sorĉisto dum ili veturis. “Eble ili preferus

254

Ĉapitro Dudek Du

havi pli da akvo sed mi estas certa ke ili ne sentos

ĝenon ĝis ni relevos la insulon kaj povos replenigi la

lagon.” 

La boato milde tuŝis la deklivan vitron de la

Kupolo, kaj la Sorĉisto prenis kelkajn ilojn el sia nigra

valizo kaj rapide deprenis grandan vitran pecon, tiel

farante truon sufiĉe grandan por ke iliaj korpoj trairu. 

Fortikaj ŝtalaj kadroj subtenis la vitron de la Kupolo, 

kaj ĉirkaŭ unu el tiuj kadroj la Sorĉisto ligis la finaĵon

de ŝnuro. 

“Mi subiros la unua,” diris li, “ĉar kvankam mi ne

estas tiom vigla kiom Kap’tano Vilĉjo mi certas ke mi

povos fari tion facile. Ĉu vi certas ke la ŝnuro estas

sufiĉe longa por atingi la fundon?” 

“Tute certas,” respondis la Sorĉistino. 

Do la Sorĉisto pendigis la ŝnuron kaj grimpis tra la

aperturon kaj sublasis sin, manon super mano, 

kroĉante sin al la ŝnuro per siaj kruroj kaj piedoj. 

Malsupre en la stratoj de la vilaĝo kungrupiĝis ĉiuj

Premloj, viroj, virinoj kaj infanoj, kaj estu certa ke

Ozma kaj Doroteo, kun Lordino Aŭreks, estis plenaj

de ĝojo sciante ke iliaj amikoj finfine venas por savi

ilin. 

La palaco de la Reĝino, nun loĝata de Ozma, estis

255

Glinda de Oz

precize en la centro de la Kupolo, tiel ke kiam la ŝnuro

estis pendigita ĝia fino atingis precize la antaŭon de la

enirejo de la palaco. Pluraj Premloj firme tenis la

ŝnurfinon por stabiligi ĝin kaj la Sorĉisto atingis la

teron sekura. Li ĉirkaŭbrakumis unue Ozman kaj

poste Doroteon, dum ĉiuj Premloj hurais kiel eble plej

laŭte. 

La Sorĉisto nun trovis ke la ŝnuro estas sufiĉe longa

por kunligi la supron de la Kupolo kaj la teron kiam

ĝi estis refaldita, do li ligis seĝon al unu fino de la

ŝnuro kaj kriis al Glinda ke ŝi sidu sur la seĝo dum li

kaj kelkaj Premloj mallevos ŝin al la pavino. Tiel la

Sorĉistino atingis la teron tute komforte kaj la tri

Adeptoj kaj Ervik baldaŭ sekvis. 

La Premloj rapide rekonis la tri Adeptojn de Magio, 

kiujn ili respektis jam antaŭ ol ilia fia Reĝino perfidis

ilin, kaj bonvenigis ilin kiel amikojn. Ĉiujn loĝantojn

de la vilaĝo timigis la enkarceriĝo subakva, sed nun ili

komprenis ke oni klopodas savi ilin. 

Glinda, la Sorĉisto kaj la Adeptoj sekvis Ozman kaj

Doroteon en la palacon, kaj ili petis ke Lordino

Aŭreks kaj Ervik akompanu ilin. Ozma rakontis siajn

aventurojn dum ŝi strebis nuligi militadon inter la

Platkapuloj kaj la Premloj, kaj Glinda plene rakontis

256

Ĉapitro Dudek Du

pri la Savekspedicio kaj la renovigo de la tri Adeptoj

helpe de Ervik, kaj ili serioze interkonsultadis pri kiel

levi la insulon. 

“Mi provis ĉiun rimedon kiun mi konas,” diris

Ozma, “sed Ku-i-o uzis tre malkutiman formon de

magio kiun mi ne komprenas. Ŝajne ŝi preparis siajn

sorĉaĵojn tiel ke parolata vorto necesas por plenumi

la celon, kaj tiujn parolatajn vortojn konas nur ŝi.” 

“Ni instruis al ŝi tiun metodon,” deklaris Aŭra la

Adepto. 

“Mi ne povas pli, Glinda,” pludiris Ozma, “do mi

volas ke vi provu kion povos fari via sorĉado.” 

“Unue, do” diris Glinda, “ni vizitu la kelon de la

insulo, oni informis min ke ĝi estas sub la vilaĝo.” 

Aro da marmoraj ŝtupoj kondukis de unu el la

privataj ĉambroj de Ku-i-o al la kelo, sed kiam la

grupo alvenis ĉiuj estis perpleksaj pro kion ili vidas. 

En la centro de larĝa, malalta ĉambro staris amaso

da grandegaj dentradoj, ĉenoj kaj pulioj, ĉiuj

interkonektitaj kaj ŝajne formantaj unu gigantan

maŝinon; sed ne troviĝis motoro aŭ alia movilo por

turni la radojn. 

“Ĉi tio, mi supozas, estas la ilo por mallevi aŭ levi

la insulon,” diris Ozma, “sed la magia vorto kiun oni

257

!(images/000020.png)

Glinda de Oz

bezonas por movi la maŝinaron estas nekonata de ni.” 

La tri Adeptoj zorge ekzamenis la amason da radoj, 

kaj baldaŭ la orharulino diris:

“Ĉi tiuj radoj tute ne regas la insulon. Male, unu

grupo estas por malfermi la pordojn de la ĉambretoj

kie estas la submarŝipoj, tion montras la ĉenoj kaj

258

Ĉapitro Dudek Du

pulioj. Ĉiu boato estas en ĉambreto kun du pordoj, 

unu kondukas en la kelĉambron kie ni estas nun kaj

la alia en la lagon. 

“Kiam Ku-i-o uzis la boaton en kiu ŝi atakis la

Platkapulojn, ŝi unue ordonis ke la kelpordo

malfermiĝu kaj kun siaj sekvantoj ŝi eniris la boaton

kaj fermigis la supron super si. Kiam la kelpordo estis

fermita, la ekstera pordo estis malrapide malfermata, 

enlasante la akvon por ke ĝi plenigu la ĉambron kaj

flosigu la boaton, kiu poste foriris de la insulo, restante

subakve.” 

“Sed kiel ŝi povis reveni?” demandis la Sorĉisto. 

“Nu, la boato eniris la ĉambron plenan de akvo, 

kaj post la fermiĝo de la ekstera pordo komanda vorto

funkciigis pumpilon kiu pumpis la akvon el la

ĉambro. Poste la boato malfermiĝis kaj Ku-i-o povis

eniri la kelon.” 

“Mi komprenas,” diris la Sorĉisto. “Ĝi estas lerta

ilo, sed ĝi ne funkcias se oni ne konas la magiajn

vortojn.” 

“Alia parto de la aparato,” klarigis la blankhara

Adepto, “uziĝas por etendi la ponton de la insulo al la

ĉeftero. La ŝtala ponto estas en ĉambro tre simila al

tiu en kiu estas la boatoj, kaj per komando de Ku-i-o

259

!(images/000030.png)

Glinda de Oz

ĝi etendiĝis artikon post artiko ĝis ĝia fora fino atingis

la bordon de la lago. La sama magia komando devigis

la ponton reveni al sia antaŭa pozicio. Kompreneble

la ponto estas uzebla nur kiam la insulo estas sur la

surfaco de la akvo.” 

“Sed kiel Ku-i-o povis subakvigi la insulon kaj

relevi ĝin?” demandis Glinda. 

Tion la Adeptoj ankoraŭ ne povis klarigi. Ĉar nenio

260

!(images/000040.png)

Ĉapitro Dudek Du

pli estis lernebla per la kelo ili regrimpis la ŝtupojn al

la privata ĉambraro de la Reĝino, kaj Ozma gvidis ilin

al speciala ĉambro en kiu Ku-i-o gardis siajn magiilojn

kaj faris ĉiujn siajn sorĉartojn. 

261

!(images/000048.png)

!(images/000055.png)

ĈAPITRO 23

M u l t a j i n t e r e s a ĵ o j

videblis en la Ĉambro de

Magio, inter ili estis multo

ŝtelita for de la Adeptoj

kiam ili transformiĝis en

fiŝojn, sed nepre necesis

agnoski ke Ku-i-o havis

263

Glinda de Oz

malkutiman geniecon rilate al meĥaniko, kaj uzis sian

scion por inventi multajn meĥanikajn aparatojn kiujn

ordinaraj sorĉistinoj, sorĉistoj, kaj magiistoj ne povas

kompreni. 

Ili ĉiuj detale inspektis ĉi tiun ĉambron, zorgante

ekzameni ĉiun objekton kiun ili trovis. 

“La insulo,” diris Glinda, “estas apogita sur

fundamento el solida marmoro. Kiam ĝi estas

subakvigita, kiel nun, la bazo de la insulo estas sur la

fundo de la lago. Kio perplekigsas min estas kiel tiom

granda pezo estas levebla kaj tenebla sur la surfaco de

la akvo, eĉ per magio.” 

“Mi nun memoras,” respondis Auĵa, “ke unu el la

artoj kiujn ni instr uis al Ku-i-o estis metodo

ekspansiigi kaj malekspansiigi ŝtalon, kaj mi kredas ke

tio klarigas kiel la insulo leviĝas kaj malleviĝas. Mi

rimarkis en la kelo grandan ŝtalan kolonon kiu trairas

la plankon kaj etendiĝas supren al ĉi tiu palaco. Eble

ĝia fino estas kaŝita en ĉi tiu ĉambro mem. Se la

malsupro de la ŝtala kolono estas firme fiksita en la

fundo de la lago, Ku-i-o povus paroli magian vorton

kaj tio ekspansiigus la kolonon, kaj tiel levus la tutan

insulon al la nivelo de la akvo.” 

“Mi trovis la finon de la ŝtala kolono. Ĝi estas ĝuste

264

!(images/000063.jpg)

Ĉapitro Dudek Tri

tie,” anoncis la Sorĉisto, indikante unu flankon de la

ĉambro kie granda baseno de polurita ŝtalo ŝajne estis

metita sur la plankon. 

Ili ĉiuj ĉirkaŭgrupiĝis kaj Ozma diris:

“Jes, mi estas tute certa ke tio estas la supra fino

de la kolono kiu subtenas la insulon. Mi rimarkis ĝin

kiam mi unue venis ĉi tien. Ĝi estas elĉizita, vidu, 

kaj io bruliĝis en la baseno, ĉar la fajro lasis spurojn. 

Mi demandis al mi kio estas sub la granda baseno

kaj mi venigis plurajn Premlojn por ke ili provu levi

ĝin por mi. Ili estis fortaj viroj, sed tute ne povis movi

ĝin.” 

“Ŝajnas al mi,” diris Aŭda la Adepto, “ke ni trovis

la metodon per kiu Ku-i-o levis la insulon. Ŝi bruligis

ian magian pulvoron en la baseno, parolis la magian

vorton, kaj la kolono etendiĝis kaj levis la insulon.” 

“Kio estas tio?” demandis Doroteo, kiu serĉadis kun

la aliaj kaj nun rimarkis malgrandan kavaĵon en la

muro, proksime al kie staris la ŝtala baseno. Dum ŝi

parolis Doroteo puŝis dikfingron en la kavaĵeton kaj

tuj malgranda tirkesto puŝis sin el la muro. 

La tri Adeptoj, Glinda kaj la Sorĉisto saltis antaŭen

kaj atente rigardis en la tirkeston. Ĝi estis duone plena

de griza pulvoro, kies eretoj konstante moviĝadis

265

!(images/000071.png)

Glinda de Oz

kvazaŭ ilin movas ia vivaĵo. 

“Eble ĝi estas ia formo de radiumo,” diris la Sorĉisto. 

“Ne,” respondis Glinda, “ĝi estas pli mirinda ol eĉ

radiumo, ĉar mi rekonas ĝin kiel raran mineralan

pulvoron nomatan Gaŭlaŭo de la sorĉistoj. Sed kiel

Ku-i-o trovis ĝin kaj kie ŝi akiris ĝin?” 

“Ne estas dubo,” diris Aŭĵa la Adepto, “ke ĉi tiu

estas la magia pulvoro kiun Ku-i-o bruligis en la

baseno. Se ni scius la magian vorton, mi estas certa ke

ni povus levi la insulon.” 

“Kiel ni trovu la magian vorton?” demandis Ozma, 

266

Ĉapitro Dudek Tri

turnante sin al Glinda dumparole. 

“Tion ni devas nun serioze pripensi,” respondis la

Sorĉistino. 

Do ili ĉiuj sidiĝis en la Ĉambro de Magio kaj

komencis pensi. Estis tiom silente ke post nelonge

Doroteo nervoziĝis. La knabineto neniam povis longe

silenti, kaj kvankam ŝi riskis malplaĉi al siaj magipovaj

amikoj ŝi subite diris:

“Nu, Ku-i-o uzis nur tri magiajn vortojn, unu por

funkciigi la ponton, kaj unu por elirigi la submarŝipojn

tra la truoj, kaj unu por levi kaj mallevi la insulon. Tri

vortoj. Kaj la nomo Ku-i-o konsistas el precize tri

vortoj. Unu estas ‘Ku’, kaj unu estas ‘i’, kaj unu estas

‘o’.” 

La Sorĉisto sulkigis sian frunton sed Glinda rigardis

miroplene la junan knabinon kaj Ozma kriis:

“Bona penso, Doroteo kara\! Vi eble solvis nian

problemon.” 

“Mi kredas ke valoras provi,” konsentis Glinda. 

“Estus tute nature ke Ku-i-o dividus sian nomon en

tri magiajn silabojn, kaj la sugesto de Doroteo ŝajnas

inspirita.” 

La tri Adeptoj ankaŭ aprobis la provon sed la brun-

harulino diris:

267

Glinda de Oz

“Ni devos atenti ne uzi la malĝustan vorton kaj

elsendi la ponton sub la akvon. Ĉefe estas, se la ideo

de Doroteo estas korekta, ke ni trafu la unusolan

vorton kiu movas la insulon.” 

“Ni eksperimentu,” proponis la Sorĉisto. 

En la tirkesto kun la moviĝanta griza pulvoro estis

eta ora taso, kiun ili kredis mezurilo. Glinda plenigis

tiun tason per la pulvoro kaj zorge ŝutis ĝin en la

malprofundan basenon, kiu estis la supro de la granda

ŝtala kolono subtenanta la insulon. Poste Aŭra la

Adepto flamigis kandeleton kaj tuŝis la pulvoron per

ĝi; la pulvoro tuj ardis fajoruĝe kaj dissaltadis en la

baseno eksterordinare energie. Dum la pulvoretoj

ankoraŭ ruĝe ardis la Sorĉistino klinis sin super ĝin

kaj diris per komanda voĉo: “Ku\!” 

Ili atendis senmove por vidi kio okazos. Aŭdiĝis

grinca sono kaj zumado de maŝino, sed la insulo eĉ

ne milimetreron moviĝis. 

Doroteo kuris al la fenestro, kiu lasis vidi la vitran

flankon de la kupolo. 

“La boatoj\!” ŝi kriis. “La boatoj ’stas liberaj kaj velas

subakve.” 

“Ni faris eraron,” diris la Sorĉisto malĝoje. 

“Sed ĝi indikas ke ni sekvas la ĝustan vojon,” 

268

Ĉapitro Dudek Tri

deklaris Aŭĵa la Adepto. “Nun ni scias ke Ku-i-o uzis

la silabojn de sia nomo por la magiaj vortoj.” 

“Se ‘Ku’ elsendas la boatojn, verŝajne ‘i’ funkciigas

la ponton,” sugestis Ozma. “Do eble la lasta parto de

la nomo levas la insulon.” 

“Do ni provu tion,” proponis la Sorĉisto. 

Li elgratis la cindrojn de la bruligita pulvoro el la

baseno kaj Glinda replenigis la oran tason per pulvoro

el la tirkesto kaj metis ĝin sur la ŝtalan kolonon. Aŭra

bruligis ĝin per sia kandeleto kaj Ozma klinis sin

super la basenon kaj murmuris la lante diratan silabon

“O-o-o-o\!”. 

Tuj la insulo tremis kaj kun tre stranga muĝa sono

ĝi suprenmoviĝis—malrapide, tre malrapide, sed

stabile, dum la tuta grupo atendis silente kaj imponate. 

Estis vere nekredeble, eĉ por personoj lertaj pri la artoj

de magio kaj sorĉado, kompreni ke unusola vorto

povas levi tiun grandan, multepezan insulon kun ĉi

ties giganta vitra kupolo. 

“Jen, ni estas multe *super* la akvo nun\!” kriis

Doroteo de la fenestro, kiam fine la insulo ĉesis

moviĝi. 

“Estas ĉar ni malaltigis la nivelon de la akvo,” 

klarigis Glinda. 

269

!(images/000105.png)

Glinda de Oz

Ili povis aŭdi la Premlojn laŭte hurai en la stratoj

de la vilaĝo ekkonsciante ke ili estas savitaj. 

“Venu,” diris Ozma fervore, “ni malsupreniru kaj

estu kun la popolo.” 

“Ankoraŭ ne,” respondis Glinda, kiu havis feliĉan

rideton sur sia bela vizaĝo, ĉar ŝi ĝojegis pro la

sukceso. “Unue ni etendu la ponton al la ĉeftero, kie

niaj amikoj el la Smeralda Urbo atendas.” 

Ne necesis multa tempo por meti pulvoron en la

basenon, bruligi ĝin kaj diri la silabon “I-I\!” La

270

!(images/000111.png)

Ĉapitro Dudek Tri

rezulto estis ke pordo en la kelo malfermiĝis kaj la

ŝtala ponto elmoviĝis, etendis sin artikon post artiko, 

kaj fine ripozigis sian ekstremon sur la bordon de la

lago tuj antaŭ la kampejo. 

“Nun,” diris Glinda, “ni supreniru kaj akceptu la

gratulojn de la Premloj kaj de niaj amikoj el la

Savekspedicio.” 

Trans la akvo, sur la bordo de la lago, la

Miksĉifona Knabino gestadis bonvenige. 

271

!(images/000119.png)

!(images/000077.png)

ĈAPITRO 24

K o m p r e n e b l e ĉ i u j

p a r t o p r e n i n t o j e n l a

ekspedicio de Glinda tuj

transiris la ponton, kie ilin

e l k o r e b o n v e n i g i s l a

Premloj. Antaŭ la grupego

da homoj Princino Ozma

273

Glinda de Oz

paroladis de balkono de la palaco, postulante ke ili

rekonu ŝin kiel sian laŭrajtan Reganton kaj promesu

obei la leĝojn de la Lando Oz. Siavice ŝi akceptis

protekti ilin kontraŭ ĉia estonta damaĝo kaj deklaris

ke ne plu regos ilin krueleco kaj mistraktado. 

Tio multe plaĉis al la Premloj, kaj kiam Ozma

diris al ili ke ili rajtas elekti Reĝinon kiu regu ilin, 

kaj kiu siavice estos regata de Ozma de Oz, ili

voĉdonis por Lordino Aŭrekso, kaj tiun saman tagon

oni okazigis la ceremonion dum kiu oni kronis la

novan Reĝinon kaj Aŭreks instaliĝis kiel estrino de la

palaco. 

Kiel sian Ĉefministron la Reĝino elektis Ervikon, 

ĉar la tri Adeptoj informis pri liaj saĝeco, fidindeco kaj

lerteco, kaj ĉiuj Premloj aprobis lian nomumiĝon. 

Glinda, la Sorĉisto kaj la Adeptoj staris sur la ponto

kaj deklamis sorĉkanton kiu replenigis la lagon per

akvo, kaj la Birdotimigilo kaj la Miksĉifona Knabino

grimpis al la supro de la Granda Kupolo kaj remetis

la fenestrovitraĵon kiu estis elprenita por ke Glinda kaj

ŝiaj sekvantoj eniru. 

Kiam vesperiĝis Ozma ordonis la prepariĝon de

granda festeno, al kiu invitiĝis ĉiu Premlo. La vilaĝo

estis bele ornamita kaj brile lumigata kaj estis muziko

274

Ĉapitro Dudek Kvar

kaj dancado ĝis malfrua horo por festi la liberiĝon de

la popolo. Ĉar la Premloj liberiĝis ne nur de la akvo

de la lago sed ankaŭ de la krueleco de la antaŭa

Reĝino. 

Dum la uloj el la Smeralda Urbo pretiĝis foriri, la

sekvan matenon, Reĝino Aŭreks diris al Ozma:

“Nur unu timon mi nun havas por mia popolo, tio

estas pro la malamikeco de la terura Ple-diko de la

Platkapuloj. Li povos veni ĉi tien iam ajn kaj ĝeni nin, 

kaj miaj Premloj estas pacemaj kaj nekapablaj batali

la sovaĝajn kaj trudemajn Platkapulojn.” 

“Ne maltrankvilu,” respondis Ozma, komfortige. 

“Ni intencas halti survoje ĉe la Sorĉita Monto de la

Platkapuloj kaj puni la Ple-dikon pro liaj misfaroj.” 

Tio kontentigis Aŭrekson kaj kiam Ozma kaj ŝiaj

sekvantoj transpaŝis la ponton al la bordo, adiaŭinte al

siaj amikoj, ĉiuj Premloj hurais kaj skuis siajn ĉapelojn

kaj poŝtukojn, kaj la bando ludis kaj la foriro ja estis

ceremonio longe memorota. 

La tri Adeptoj de Magio, kiuj antaŭe regis la

Platkapulojn saĝe kaj komplezeme, akompanis

Princinon Ozman kaj ŝiajn kunulojn, ĉar ili promesis

al Ozma resti sur la monto kaj denove certigi ke oni

obeas la leĝojn. 

275

Glinda de Oz

Glinda jam informiĝis pri la kuriozaj Platkapuloj

kaj ŝi konsultis la Sorĉiston kaj faris planon por

pliinteligentigi kaj pliagrabligi ilin. 

Kiam la gr upo atingis la monton Ozma kaj

Doroteo montris al ili kiel ĉirkaŭiri la nevideblan

muron—konstr uitan de la Platkapuloj post la

transformiĝo de la Adeptoj—kaj kiel atingi la supren-

malsupren-ŝtuparon kiu kondukas al la montosupro. 

La Ple-diko rigardis la alvenon de la grupo de la

rando de la monto kaj timis vidante ke la tri Adeptoj

nun rehavas siajn naturajn formojn kaj revenas al sia

iama hejmo. Li komprenis ke lia potenco baldaŭ

perdiĝos tamen li firme decidis batali ĝisfine. Li

kunvokis ĉiujn Platkapulojn kaj armis ilin, kaj diris ke

ili arestu ĉiujn venantajn per la ŝtuparo kaj ĵetu ilin

trans la randon de la monto al la suba ebenaĵo. Sed

kvankam ili timis la Plejsuperan Diktatoron, kiu

minacis puni ilin se ili ne obeos liajn ordonojn, tuj

kiam ili vidis la tri Adeptojn ili forĵetis siajn armilojn

kaj petegis la iamajn Regantojn protekti ilin. 

La tri Adeptoj certigis la ekscititajn Platkapulojn ke

ili ne bezonas timi. 

Vidante ke lia popolo ribelis la Ple-diko forkuris kaj

provis kaŝi sin, sed la Adeptoj trovis lin kaj

276

!(images/000127.png)

Ĉapitro Dudek Kvar

enkarcerigis lin, kaj forprenis de li ĉiujn liajn

ladskatolojn da cerbaĵo. 

Post tiu facila venkiĝo de la Ple-diko, Glinda

informis la Adeptojn pri sia plano, kiun jam aprobis

Ozma de Oz, kaj ili ĝoje konsentis pri ĝi. Do dum

la sekvaj kelkaj tagoj, la granda Sorĉistino transformis, 

iomete, ĉiun Platkapulon sur la monto. 

Prenante ilin unuope, ŝi malfermigis la skatolon da

cerbaĵo apartenantan al ĉiu el ili kaj verŝis la enhavon

sur la platan kapon, kaj post tio, per siaj sorĉartoj, ŝi

277

!(images/000061.png)

Glinda de Oz

kreskigis la kapon por kovri la cerbaĵon—kiel estas por

la plej multaj personoj—kaj tiel ili fariĝis egale

inteligentaj kaj belaspektaj kiel ĉiuj aliaj loĝantoj de la

Lando Oz. 

Kiam ĉiuj estis tiel traktitaj ne plu ekzistis platkap-

uloj, kaj la Adeptoj decidis renomi sian popolon

Montuloj. Unu bona rezulto de la sorĉo de Glinda

estis ke nun ne eblis ke iu ŝtelos la cerbon kiun alia

persono posedas kaj ĉiu persono havas precize sian

laŭrajtan cerbaĵoporcion. 

278

Ĉapitro Dudek Kvar

Eĉ la Ple-diko ricevis sian cerbaĵoporcion kaj lia

plata kapo rondiĝis, kiel la aliaj, sed li devis perdi ĉian

kapablon plu misfaradi, kaj pro la konstanta observado

de la Adeptoj li devos fariĝi obeema kaj humila. 

La Oran Porkon, kiu kuradis gruntante en la

stratoj, tute sen cerbo, malsorĉis Glinda, kaj kiam ŝi

rehavis sian formon de virino ŝi ricevis cerbon kaj

rondan kapon. Tiu edzino de la Ple-diko iam estis eĉ

pli fia ol sia fia edzo, sed nun ŝi forgesis sian tutan

fiecon kaj verŝajne fariĝos bona virino. 

Farinte ĉi ĉion kontentige, Princino Ozma kaj ŝia

grupo adiaŭis la tri Adeptojn kaj foriris cele la

Smeraldan Urbon, kontentaj pro siaj interesaj

aventuroj. 

Ili reiris per la vojo laŭ kiu venis Ozma kaj

Doroteo, haltante por reakiri la Segĉevalon kaj la

Ruĝan Ĉaron kiujn ili estis postlasintaj. 

“Min feliĉigas ke mi iris vidi tiujn popolojn,” diris

Princino Ozma, “ĉar mi ne nur malebligis plian

militadon inter ili, sed ili estas liberigitaj el la regado

de la Ple-diko kaj Ku-i-o, kaj nun estas feliĉaj lojalaj

regatoj de la Lando Oz. Tio pruvas ke estas ĉiam saĝe

plenumi onian devon, negrave kiom malagrabla ŝajnas

esti tiu devo.” 

279

!(images/000024.png)

!(images/000066.png)





# Document Outline

+ 1. Devo Vokas 
+ 2. Ozma kaj Doroteo 
+ 3. La Knabinoj de la Nubulo 
+ 4. La Magia Tendo 
+ 5. La Magia Shtuparo 
+ 6. La Monto de Platkapuloj 
+ 7. La Magia Insulo 
+ 8. Reghino Ku-i-o 
+ 9. Lordino Aureks 
+ 10. Sub la Akvo 
+ 11. La Premloj Venkighas 
+ 12. La Diamanta Cigno 
+ 13. La Alarmilo 
+ 14. La Konsilantoj de Ozma 
+ 15. La Granda Sorchistino 
+ 16. La Sorchitaj Fishoj 
+ 17. Sub la Granda Kupolo 
+ 18. La Lerteco de Ervik 
+ 19. Rugha Rira la Jukuhuo 
+ 20. Perpleksiga Problemo 
+ 21 La Tri Adeptoj 
+ 22. La Subakvigita Insulo 
+ 23. La Magiaj Vortoj 
+ 24. Glinda Triumfas

