% Doroteo kaj la Sorchisto en Oz
% Donald Broadribb

!(images/000004.jpg)


!(images/000069.png)

!(images/000047.png)

!(images/000014.png)

!(images/000031.png)

!(images/000002.jpg)



ILI PLUKAS LA PRINCINON. 

!(images/000017.png)

!(images/000041.png)

* * 

Doroteo kaj la Sorĉisto en Oz

De Baum, L. Frank \(Lyman Frank\), 1856-1919

Ilustrita de Neill, John R. \(John Rea\), 1877-1943

Tradukita el la Angla al Esperanto de Broadribb, Donald \(Donald Richard\), 1933-Unue eldonita en la Angla kiel *Dorothy and the Wizard in Oz* de Reilly & Britton, 1908

Unue eldonita en Esperanto de Bookleaf Publishing, 1996. V[idu http://www.poboxes.com/bookleaf/](http://www.poboxes.com/bookleaf/)

Ĉi tiu traduko kopirajta © 1996 Donald Broadribb. Ĉi tiu eldono estas korektita versio, junio 2000. 

La ilustraĵoj kaj aranĝo de ĉi tiu eldono laŭeble plej konformas al tiuj de la originala Angla eldono de 1908. La litertipo estas 16 sur 18 pkt Elegant Garamond. 

!(images/000073.png)



Al Miaj Legantoj

Ne utilas; tute ne utilas. La infanoj ne permesas ke mi ĉesu

rakonti pri la Lando Oz. Mi scias multajn aliajn historiojn, kaj mi

esperas rakonti ilin, iam; sed ĝuste nun miaj amantaj tiranoj ne

permesas tion. Ili krias: “Oz—Oz\! Pli pri Oz, S-ro Baum\!” kaj

kion mi faru krom obei iliajn ordonojn? 

Jen Nia Libro—de mi kaj la infanoj. Ĉar ili inundis min per

miloj da sugestoj pri tio, kaj mi honeste provis akcepti tiom da tiuj

sugestoj kiom mi povis meti en unu rakonton. 

Post la mirinda sukceso de “Ozma de Oz” estas evidente ke

Doroteo fariĝis firma parto de ĉi tiuj Oz-rakontoj. La etuloj amas

Doroteon, kaj kiel unu el miaj amiketoj bone diras: “Ne estas vera

Oz-rakonto sen ŝi.” Do jen ŝi denove, egale dolĉa kaj milda kaj

senkulpa kiel antaŭe, mi esperas, kaj la heroino de nova stranga

aventuro. 

Miaj malgrandaj korespondantoj ankaŭ multe petis “pli pri la

Sorĉisto.” Ŝajnas ke tiu gaja maljunulo akiris por si multajn

amikojn en la unua Oz-libro, eĉ kvankam li senkaŝe agnoskis ke

li estas “fraŭdisto”. La infanoj aŭskultis pri kiel li supreniris per

balono en la ĉielon kaj ili atendas ke li revenu. Do kion mi povas

fari krom rakonti “kio okazis poste al la Sorĉisto”? Vi trovos lin

en ĉi tiuj paĝoj, la sama fraŭdista Sorĉisto kiel antaŭe. 

Unu peton de la infanoj mi tamen ne povis plenumi en ĉi tiu

libro: ili petis ke mi skribu pri Toto, la malgranda nigra hundo de

Doroteo, kiu havas multajn amikojn inter miaj legantoj. Sed

komprenu, kiam vi komencas legi ĉi tiun rakonton, ke Toto estis

en Kansas sed Doroteo estis en Kalifornio, do ŝi devis sperti sian



aventuron sen li. En ĉi tiu libro Doroteo devis kunporti sian katon

anstataŭ sian hundon; sed en la sekva Oz-libro, se mi povos verki

ĝin, mi intencas multe rakonti pri la pluaj aventuroj de Toto. 

Princino Ozma, kiun mi amas tiom kiom miaj legantoj, denove

aperas en ĉi tiu rakonto, kaj ankaŭ pluraj malnovaj amikoj niaj de

Oz. Vi ankaŭ ekkonos Jaĉjon la Kaleŝoĉevalon, La Naŭ Porketojn, 

kaj Heŭrekan la Katidon. Mi bedaŭras ke la katido ne estis tiom

bonkonduta kiel decus; sed eble ŝi ne estis bone prizorgita. Doroteo

trovis ŝin, komprenu, kaj neniu scias kiuj estis ŝiaj gepatroj. 

Mi kredas, karuloj, ke mi estas la plej fiera rakontisto iam

vivinta. Multfoje larmoj pro fiero kaj ĝojo plenigis miajn okulojn

dum mi legis la tenerajn, amajn, belegajn leterojn kiuj venas al mi

en preskaŭ ĉiu poŝto de miaj legantetoj. Plaĉi vin, interesi vin, akiri

vian amikecon, kaj eble vian amon, per miaj rakontoj, laŭ mia

opinio estas tiom grave kiom fariĝi Prezidento de Usono. Efektive

mi multe preferas esti via rakontisto, anstataŭ via Prezidento, pro

tio. Do vi helpis min plenumi miajn tutvivajn ambiciojn, kaj mi

estas pli dankema al vi, karuloj, ol mi povas esprimi pervorte. 

Mi volas respondi ĉiun leteron de miaj junaj korespondantoj; 

sed kelkfoje estas tiom da leteroj ke iom da tempo devas pasi antaŭ

ol vi ricevos vian respondon. Sed estu paciencaj, amikoj, ĉar la

respondo certe venos, kaj per via skribado al mi vi pli ol

rekompencas min por la plezuriga tasko prepari ĉi tiujn librojn. 

Krome, mi fieras agnoski ke la libroj estas parte viaj, ĉar viaj

sugestoj ofte gvidas min dum mi rakontas, kaj mi estas certa ke ili

ne estus duone tiom bonaj sen via lerta kaj pensoplena helpo. 

L. FRANK BAUM

Coronado, 1908. 

!(images/000071.png)



LISTO DE ĈAPITROJ

ĈAPITRO

PAĜO

1 La Tertremo . . . . . . . . . . . . . . . 13

2 La Vitra Urbo . . . . . . . . . . . . . 23

3 La Alveno de la Sorĉisto. . . . . . . 41

4 La Vegetala Regno . . . . . . . . . . . 55

5 Doroteo Plukas la Princinon . . . . 64

6 La Mangabuoj Montriĝas

Danĝeraj . . . . . . . . . . . . . . . 77

7 En la Nigran Abismon kaj El-en . . . 88

8 La Valo de Voĉoj . . . . . . . . . . . . . . 95

9 Ili Batalas la Nevideblajn Ursojn . . 106

10 La Plektita Viro de Piramida Monto 120

11 Ili Renkontas la Lignajn Gargojlojn 131

12 Mirinda Eskapo . . . . . . . . . . . . . 142

13 La Kavo de la Draketoj . . . . . . . . 160

14 Ozma Uzas la Magian Zonon . . . . 172

15 Malnovaj Amikoj Rekunestas . . . . . 187

16 Jaĉjo la Kaleŝoĉevalo . . . . . . . . . . 203

17 La Naŭ Porketoj . . . . . . . . . . . . . 217

18 La Proceso Kontraŭ la Katido

Heŭreka . . . . . . . . . . . . . . . . 231

19 La Sorĉisto Denove Trompas . . . . . 240

20 Zeb Reiras al la Ranĉo . . . . . . . . . 251

11

!(images/000009.png)



IUTAGE la trajno de San Francisko estis

tre malfrua. Laŭprograme ĝi alvenu ĉe

flankeniro Hugson je la noktomezo, sed

jam estis la kvina horo kaj la griza

krepusko komencis aperi en la oriento

kiam la malgranda trajno malrapide

rampis al la malfermita kabano kiu

funkciis kiel stacidomo. Dum ĝi ekhaltis la

konduktoro kriis laŭtavoĉe:

“Flankeniro Hugson\!” 

Tuj knabineto levis sin de sia seĝo kaj

marŝis al la pordo de la vagono, portante

kanan valizon per unu mano kaj rondan

birdokaĝon kovritan per ĵurnaloj per la alia, kaj kun

sunombrelo sub brako. La konduktoro helpis ŝin paŝi

13



Doroteo kaj la Sorĉisto en Oz

el la vagono kaj poste la trajnŝoforo rekomencis la

motoron, tiel ke la trajno fumis kaj ĝemis kaj

malrapide formoviĝis laŭ la reloj. Li tiom malfruis ĉar

plurfoje dum la tuta nokto la solida tero tremis sub li, 

kaj la ŝoforo ĉiumomente timis ke la reloj pliapartiĝos

kaj akcidento trafos liajn pasaĝerojn. Do li movis la

vagonojn malrapide kaj atentoplene. 

La knabineto staris senmove, rigardante ĝis la

trajno malaperis post vojkurbiĝo; post tio ŝi turnis sin

por vidi kie ŝi estas. 

La kabano ĉe flankeniro Hugson estis malplena, 

krom ke troviĝis malnova ligna benko, kaj ne aspektis

alloga. Dum ŝi atente rigardis per la malforta griza

lumo nenia domo estis videbla proksime al la stacio, 

nek videblis iu ajn persono; sed post nelonge la infano

rimarkis ĉevalon kaj kaleŝon starantaj apud grupo de

arboj ne tre for. Ŝi marŝis direkte al ĝi kaj trovis la

ĉevalon ligita al arbo kaj staranta senmove, kun la

kapo pendanta preskaŭ ĝis la tero. Ĝi estis granda

ĉevalo, alta kaj osteca, kun longaj kruroj kaj grandaj

genuoj kaj piedoj. Ŝi povis facile kalkuli liajn ripojn

kie ili videblis tra la haŭto de lia korpo, kaj lia kapo

estis longa kaj aspektis multe tro granda, kvazaŭ ne

intencita por lia korpo. Lia vosto estis mallonga kaj

nekombita, kaj lia jungilaro estis plurloke rompita kaj

14



La Tertremo

rekunligita per kordoj kaj pecoj de drato. La kaleŝo

aspektis preskaŭ nova, ĉar ĝi havis brilajn tegmenton

kaj flankkurtenojn. Irinte antaŭ ĝin por povi internen

rigardi, la knabino vidis knabon kunruliĝintan sur la

benko, plene endorman. 

Ŝi terenmetis la birdokaĝon kaj pikis la knabon per

sia sunombrelo. Baldaŭ li vekiĝis, eksidiĝis kaj frotis

siajn okulojn forte. 

“Jen\!” li diris, vidante ŝin, “ĉu vi estas Doroteo

Gale?” 

“Jes,” ŝi respondis, rigardante sombre liajn senordan

hararon kaj palpebrumantajn grizajn okulojn. “Ĉu vi

venis por porti min al la Ranĉo Hugson?” 

“Kompreneble,” li respondis. “Trajno jamis?” 

“Mi ne estus ĉi tie se ĝi ne jam venus,” ŝi diris. 

Li ridis responde, kaj lia rido estis gaja kaj malkaŝa. 

Saltinte el la kaleŝo li metis la valizon de Doroteo sub

la benkon kaj ŝian birdokaĝon sur la plankon antaŭan. 

“Kanarioj?” li demandis. 

“Ne; nur Heŭreka, mia kateto. Mi opiniis ke estas

plej facile porti ŝin tiel.” 

La knabo kapjesis. 

“Heŭreka estas stranga nomo por kato,” li

komentis. 

“Mi nomis mian kateton tiel ĉar mi trovis ĝin,” ŝi

15



Doroteo kaj la Sorĉisto en Oz

klarigis. “Onklo Henriko diras ke ‘Heŭreka’ signifas

‘Mi trovis ĝin’.” 

“Nu, bone; ensaltu.” 

Ŝi grimpis en la kaleŝon kaj li sekvis ŝin. Poste la

knabo prenis la rimenojn, skuis ilin, kaj diris “Ek\!” 

La ĉevalo tute ne movis sin. Doroteo kredis vidi

lin skueti unu pendantan orelon, sed neniel plu

moviĝis. 

“Ek-ek\!” rekriis la knabo. 

La ĉevalo restis senmove. 

“Eble,” diris Doroteo, “se vi malligos lin, li ekiros.” 

La knabo ridis gaje kaj elsaltis. 

“Ŝajne mi plu duone dormas,” li diris, malligante

la ĉevalon. “Sed Jaĉjo bone scias sian metion—ĉu ne, 

Jaĉjo?” karese frapetante la longa nazon de la besto. 

Li denove eniris la kaleŝon kaj prenis la rimenojn, 

kaj la ĉevalo tuj retren movis sin de la arbo, turnis sin

malrapide, kaj komencis trotadi laŭ la sablokovrita

vojo kiu estis preskaŭ nevidebla en la malforta lumo. 

“Mi kredis ke la trajno tute ne venos,” komentis la

knabo. “Mi atendis ĉe tiu stacio dum kvin horoj.” 

“Ni spertis multajn tertremojn,” diris Doroteo. “Ĉu

vi ne sentis la teron tremi?” 

“Jes; sed tio estas kutima en K alifornio,” li

respondis. “Ne multe timigas nin.” 

16

!(images/000057.jpg)



DOROTEO PIKIS LA KNABON PER SIA SUNOMBRELO. 



La Tertremo

“La konduktoro diris ke li neniam spertis pli

fortan.” 

“Ĉu? Sendube okazis dum mi dormis,” li diris, 

penseme. 

“Kiel fartas Onklo Henriko?” ŝi demandis, post

paŭzo dum kiu la ĉevalo plu trotadis per longaj, 

regulaj paŝoj. 

“Sufiĉe bone. Li kaj Onklo Hugson multe ĝuas la

viziton.” 

“Ĉu Sinjoro Hugson estas via onklo?” ŝi demandis. 

“Jes. Onklo Vilĉjo Hugson edzinigis la fratinon de

la edzino de via Onklo Henriko; do verŝajne ni estas

prakuzoj,” diris la knabo, per amuzoplena tono. “Mi

laboras por Onklo Vilĉjo ĉe la Ranĉo, kaj li pagas al

mi ses dolarojn monate, kaj loĝkostojn.” 

“Ĉu ne granda sumo?” ŝi demandis, dubeme. 

“Nu, granda sumo por Onklo Hugson, sed ne por

mi. Mi bonege laboras. Mi laboras egalebone kiel mi

dormas,” li aldone diris, ridante. 

“Kiel vi nomiĝas?” demandis Doroteo, pensante ke

al ŝi plaĉas la maniero de la knabo kaj la gaja tono

de lia voĉo. 

“Ne bela nomo,” li respondis, kvazaŭ iomete honta. 

“Mia plena nomo estas Zebedja; sed oni nomas min

simple ‘Zeb’. Vi vizitis Aŭstralion, ĉu ne?” 

19



Doroteo kaj la Sorĉisto en Oz

“Jes; kun Onklo Henriko,” ŝi respondis. “Ni atingis

San Franciskon antaŭ unu semajno, kaj Onklo

Henriko iris rekte al Ranĉo Hugson por viziti dum mi

restis dum kelkaj tagoj en la urbo kun kelkaj amikoj

kiujn ni renkontis.” 

“Kiom da tagoj vi vizitos nin?” li demandis. 

“Nur unu tagon. Morgaŭ Onklo Henriko kaj mi

devos rekomenci iri al Kansas. Ni jam forestis

dumlonge, vi scias, do ni fervore volas reiri hejmen.” 

La knabo frapis la grandan, ostecan ĉevalon per sia

vipo kaj aspektis pensema. Post tio li komencis diri ion

al sia malgranda kompanino, sed antaŭ ol li povis

paroli la kaleŝo komencis balanciĝi danĝere de flank’

al flank’ kaj la tero ŝajnis leviĝi antaŭ ili. La postan

minuton okazis muĝo kaj akra kraŝsono, kaj Doroteo

vidis ke flanke de ŝi la tero larĝe fendiĝas kaj poste

rekuniĝas. 

“Jadi\!” ŝi kriis, firme tenante la feran relon de la

benko. “Kio estis?” 

“Tio estis giganta tertremo,” respondis Zeb, kun

blankiĝinta vizaĝo. “Ĝi preskaŭ pereigis nin tiam, 

Doroteo.” 

La ĉevalo jam ekhaltis, kaj staris firme kiel roko. 

Zeb skuis la rimenojn kaj urĝis lin ekiri, sed Jaĉjo

obstinis. La knabo svingis la vipon kaj tuŝis la flankon

20



La Tertremo

de la besto per ĝi, kaj post mallaŭta protestoĝemo

Jaĉjo komencis malrapide paŝi laŭ la vojo. 

Nek la knabo nek la knabino denove parolis dum

pluraj minutoj. Estis sento de danĝero en la aero, kaj

ĉiun trian aŭ kvaran momenton la tero skuiĝis fortege. 

La oreloj de Jaĉjo staris rektaj sur lia kapo kaj ĉiu

muskolo de lia granda korpo estis streĉita dum li trotis

hejmen. Li nerapide paŝis, sed sur liaj flankoj

ŝaŭmeroj komencis vidiĝi kaj ofte li tremis kiel folio. 

La ĉielo denove ombriĝis kaj la vento sonis strange

lamente dum ĝi blovis trans la valon. 

Subite aŭdiĝis ŝira sono, kaj la tero ekfendiĝis ĝuste

sub la starloko de la ĉevalo. Henante terurate la besto

falis en la abismon, kuntirante la kaleŝon kaj

veturantojn. 

Doroteo ekprenis la tegmenton de la kaleŝo firme

kaj ankaŭ la knabo. La subita falo en spacon plene

konfuzis ilin tiel ke ili ne povis pensi. 

Nigreco kovris ilin ĉiuflanke, kaj dum senspira

silento ili atendis la finon de la falo kiam ili frakasiĝos

kontraŭ pintajn rokojn aŭ kiam la tero refermiĝos

super ili kaj ili restos enterigitaj por ĉiam. 

La terura sento de falado, la nigreco kaj la timigaj

bruoj, estis pli ol Doroteo povis toleri kaj dum kelkaj

momentoj la knabineto senkonsciiĝis. Zeb, ĉar li estis

21

!(images/000033.png)



Doroteo kaj la Sorĉisto en Oz

knabo, ne svenis, sed li multe timiĝis, kaj firme tenegis

la benkon de la kaleŝo, kredante ke ĉiu momento estos

la lasta momento de lia vivo. 

22

!(images/000046.png)



IAM Doroteo rekonsciiĝis, ili ankoraŭ

faladis, sed malpli rapide. La tegmento de

la kaleŝo kaptis la aeron kiel paraŝuto aŭ

ombrelo plenigita de vento, kaj retenis ilin

tiel ke ili flosis malsupren moviĝante tiel

milde ke ne estis tre malagrable. Plej

malplaĉa estis ilia timo trafi la fundon de

ĉi tiu fendego en la tero, kaj la natura

teruriĝo ke subita morto superregos ilin

neatendite. Kraŝsono post kraŝsono eĥis

alte super iliaj kapoj, dum la tero

rekuniĝis kie ĝi fendiĝis, kaj ŝtonoj kaj

argilaj blokoj br ue hajlis ĉirkaŭ ili

ĉiuflanke. Tiujn ili ne povis vidi, sed ili povis senti ilin

frapadi la tegmenton de la kaleŝo, kaj Jaĉjo kriegis

23



Doroteo kaj la Sorĉisto en Oz

preskaŭ kiel homo kiam ŝtono trafis lian ostecan

korpon. Ili efektive ne damaĝis la kompatindan

ĉevalon, ĉar ĉio kune faladis; nur la ŝtonoj kaj rubaĵo

falis pli rapide ol la ĉevalo kaj la kaleŝo, kiujn

malrapidigis la aerpremo, tiel ke la terurata besto

efektive timis pli ol li vundiĝis. 

Kiom longe daŭris tio, Doroteo eĉ ne povis

konjekti, ĉar ŝi estis tro konfuzita. Sed post kelka

tempo, dum ŝi rigardis antaŭen en la nigran abismon

kun rapide batanta koro, ŝi komencis malklare vidi la

formon de la ĉevalo Jaĉjo—lia kapo alta en la aero, 

liaj oreloj rektaj kaj liaj longaj kruroj disetenditaj

ĉiudirekten dum li faladis tra spaco. Ankaŭ, turninte

sian kapon, ŝi trovis ke ŝi povas vidi la apudan

knabon, kiu ĝis nun restis egale silenta kiel ŝi mem. 

Doroteo ĝemis kaj komencis pli trankvile spiradi. Ŝi

k o m e n c i s r e k o n i k e m o r t o n e a t e n d a s ŝ i n , nunmomente, kaj ke ŝi nur komencas novan

aventuron, kiu verŝajne estos egale kurioza kaj

malkutima kiel la jamaj spertoj. 

Kun tiu penso en sia menso, la knabino kuraĝiĝis

kaj klinis sian kapon trans la flankon de la kaleŝo por

trovi el kie venas la stranga lumo. Multe malsuper ŝi

ŝi trovis ses grandajn brilantajn pilkojn pendantajn en

la aero. La meza kaj plej granda estis blanka, kaj

24



La Vitra Urbo

memorigis al ŝi la sunon. Ĉirkaŭ ĝi estis aranĝitaj, kiel

la kvin pintoj de stelo, la aliaj kvin brilantaj pilkoj; 

unu estis rozkolora, unu viola, unu flava, unu blua kaj

unu oranĝa. Tiu belega grupo de koloraj sunoj

radiadis ĉiudirekten, kaj dum la ĉevalo kaj kaleŝo—

kun Doroteo kaj Zeb—malsuprenfalis senpaŭze kaj

pliproksimiĝis al la lumoj, la radioj komencis delikate

koloriĝi kiel ĉielarko, kaj fariĝis ĉiumomente pli klaraj

ĝis la tuta spaco estis forte lumigata. 

Doroteo ne povis multon diri, pro sia konfuziĝo, 

sed ŝi vidis unu el la grandaj oreloj de Jaĉjo fariĝi viola

kaj la alia roza, kaj miris ĉar lia vosto estas flava kaj

lia korpo havas striojn de bluo kaj oranĝkoloro kiaj la

strioj de zebro. Post tio ŝi rigardis Zebon, kies vizaĝo

estas blua kaj kies hararo estas palruĝeta, kaj ekridis

mallaŭte kaj iom nervoze. 

“Ridigas, vere\!” ŝi diris. 

La knabo alarmiĝis kaj liaj okuloj grandiĝis. Tra la

centro de la vizaĝo de Doroteo estis larĝa verda strio

kie la blua kaj flava lumoj kuniĝis, kaj ŝia aspekto

ŝajne pliigis lian timon. 

“Mi—mi tute n-n-e vidas ion ridigan\!” li balbutis. 

Ĝuste tiam la kaleŝo komencis malrapide

surflankiĝi, kaj ankaŭ la ĉevalo malrektiĝis. Sed ili plu

faladis, kune, kaj la knabo kaj la knabino tute facile

25

!(images/000011.png)



ĈEVALO, KALEŜO KAJ ĈIO MALSUPRENFALIS. 



La Vitra Urbo

restis sur la benko, same kiel antaŭe. Ili renversiĝis, 

kaj plu turniĝis ĝis ili denove estis ĝustapoziciaj. 

Tutdume Jaĉjo baraktis freneze, ĉiuj kvar kruroj

batadis la aeron; sed kiam li trovis sin en sia antaŭa

pozicio la ĉevalo diris, per pli trankvila tono:

“Nu, pli bone nun\!” 

Doroteo kaj Zeb rigardis unu la alian miroplene. 

“Ĉu via ĉevalo scias paroli?” ŝi demandis. 

“Neniam antaŭ nun,” respondis la knabo. 

“Ili estis miaj unuaj vortoj,” vokis la ĉevalo, kiu

aŭdis ilin, “kaj mi ne povas klarigi kial mi povis diri

ilin. Vi certe danĝere implikis min, ĉu ne?” 

“Rilate al tio, ni mem same implikiĝis,” respondis

Doroteo gaje. “Sed ne gravas; io baldaŭ okazos.” 

“Sendube,” grumblis la ĉevalo; “kaj ni bedaŭros

tion.” 

Zeb ektremis. Ĉio ĉi estis tiom terura kaj malreala

ke li tute ne povis kompreni ĝin, do li bonkaŭze timis. 

Rapide ili proksimiĝis al la flamantaj koloraj sunoj, 

kaj pasis ilin tre proksime. La lumo tiam estis tiom

brila ke ĝi suferigis iliajn okulojn, kaj ili kovris siajn

vizaĝojn per siaj manoj por eviti blindiĝon. Tamen ne

estis varmo en la koloraj sunoj, kaj subirinte ilin la

tegmento de la kaleŝo forŝildis multajn el la akraj

radioj tiel ke la knabo kaj la knabino denove povis

27



Doroteo kaj la Sorĉisto en Oz

malfermi siajn okulojn. 

“Ni nepre iam atingos la fundon,” komentis Zeb, 

profunde ĝemante. “Ni ne povos faladi por ĉiam, 

sciu.” 

“Kompreneble ke ne,” diris Doroteo. “Ni estas ie

en la centro de la tero, kaj plejverŝajne ni atingos la

alian flankon post nelonge. Sed ĝi ja estas granda

kaverno, ĉu ne?” 

“Grandega\!” respondis la knabo. 

“Ni baldaŭ trafos ion,” anoncis la ĉevalo. 

Aŭdinte tion ambaŭ etendis sian kapon trans la

flankon de la kaleŝo kaj malsupren rigardis. Jes; 

grundo ja troviĝas sub ili; kaj ne tre for. Sed ili flosas

tre, tre malrapide—tiom malrapide ke ne plu eblis

nomi tion falo—kaj la infanoj havis pli ol sufiĉe da

tempo por kuraĝiĝi kaj ĉirkaŭrigardi. 

Ili vidis pejzaĝojn kun montoj kaj ebenaĵoj, lagoj

kaj riveroj, tre similaj al tiuj sur la surfaco de la tero; 

sed la tuta sceno estis belege kolorigata de la

multekoloraj lumoj de la ses sunoj. Jen kaj jen estis

grupoj de domoj kiuj ŝajne konstruiĝis el klara vitro, 

ĉar ili tiom brilis. 

“Mi certas ke ne estas danĝero,” diris Doroteo, per

sobra voĉo. “Ni tiom malrapide falas ke ni ne povos

esti frakasataj kiam ni suteriĝos, kaj ĉi tiu

28



La Vitra Urbo

proksimiĝanta lando estas tre belaspekta.” 

“Sed ni neniam reiros hejmen\!” deklaris Zeb, kun

forta ĝemo. 

“Ho, mi ne certas pri tio,” respondis la knabino. 

“Sed ni ne ĝenu nin pri tiaĵoj, Zeb; ĝuste nun ni ne

povas helpi nin, sciu, kaj oni ĉiam diras al mi ke estas

stulte alvoki problemojn.” 

La knabo silentiĝis, ĉar li ne sciis respondi al tiom

sencoplena parolo, kaj baldaŭ ambaŭ estis okupataj

per rigardado al la strangaj scenoj etenditaj antaŭ ili. 

Laŭaspekte ili falas rekte en la centron de granda urbo

kiu havas multajn altajn konstruaĵojn kun vitraj

kupoloj kaj akrepintaj spajroj. La spajroj estis kvazaŭ

grandaj lancopintoj, kaj se ili falus sur spajron ili

sendube grave vundiĝus. 

La ĉevalo Jaĉjo ankaŭ vidis la spajrojn, kaj liaj

oreloj stariĝis rekte pro timo, kaj al Doroteo kaj Zeb

mankis spiro pro timatendo. Sed ne; ili flosis agrable

sur larĝan, platan tegmenton, kaj finfine haltis. 

Kiam Jaĉjo sentis ion firman sub siaj piedoj la

kruroj de la kompatinda besto tiom tremis ke li

apenaŭ povis stari; sed Zeb tuj saltis el la kaleŝo sur

la tegmenton, kaj li tiom mallertis kaj rapidis ke li

piedfrapis la birdokaĝon de Doroteo; ĝi ruliĝis sur la

tegmenton tiel ke la planko malfiksiĝis. Tuj ruĝeta

29



Doroteo kaj la Sorĉisto en Oz

katido rampis el la renversita kaĝo, sidiĝis sur la vitra

tegmento, kaj oscedis kaj palpebrumis per siaj rondaj

okuloj. 

“Ho,” diris Doroteo. “Jen Heŭreka.” 

“Mi neniam antaŭe vidis ruĝetan katon,” diris Zeb. 

“Heŭreka ne estas ruĝeta; ŝi estas blanka. La

stranga lumo kolorigas ŝin.” 

“Kie estas mia lakto?” demandis la katido, supren

rigardante en la vizaĝon de Doroteo. “Mi preskaŭ

mortas pro malsato.” 

“Ho, Heŭreka\! Ĉu vi scias paroli?” 

“Paroli? Ĉu mi parolas? Mirige, mi kredas ke jes. 

Estas vere strange,” diris la katido. 

“Estas tute malĝuste,” diris Zeb, serioze. “Bestoj ne

kapablas paroli. Sed eĉ maljuna Jaĉjo paroladas ekde

nia akcidento.” 

“Al mi tute ne ŝajnas malĝuste,” komentis Jaĉjo, per

siaj grumblaj tonoj. “Almenaŭ, tio ne estas tiom

malĝusta kiom aliaj eventoj. Nun kio okazos al ni?” 

“Mi ne scias,” respondis la knabo, miroplene

ĉirkaŭrigardante. 

La domoj de la urbo konsistis tute el vitro, tiom

klara kaj travidebla ke oni povis trarigardi la murojn

tiel facile kiel fenestron. Doroteo vidis, sub la

tegmento sur kiu ŝi staras, plurajn ĉambrojn uzatajn

30



La Vitra Urbo

kiel ripozoĉambrojn, kaj eĉ kredis povi vidi plurajn

kuriozajn formojn kunkuŝantajn en la anguloj de tiuj

ĉambroj. 

Pro frakasiĝo estis granda truo en la tegmento apud

ili, kaj vitreroj diskuŝis ĉiudirekte. Proksima spajro

estis rompita kaj la fragmentoj kuŝis kiel monteto

apud ĝi. Aliaj konstruaĵoj estis diversloke fenditaj aŭ

iliaj anguloj estis rompitaj; sed evidente ili iam estis

tre belaj, antaŭ ol tiuj akcidentoj detruis ilian

perfektecon. La ĉielarkaj koloroj de la sunoj trafis la

vitran urbon agrable kaj donis al la konstruaĵoj

multajn delikatajn kaj ŝanĝiĝantajn kolortonojn kiujn

vidi estis tre plezurige. 

Sed neniu sono interrompis la silenton ekde la

alveno de la fremduloj, krom iliaj propraj voĉoj. Ili

komencis demandi al si ĉu neniu loĝas en ĉi tiu belega

urbo de la interna mondo. 

Subite viro troviĝis en truo en la tegmento apud tiu

sur kiu ili staras kaj paŝis al klara videbleco. Li ne estis

tre granda persono, sed bonforma kaj li havis belan

vizaĝon—trankvila kaj serena kiel la vizaĝo de

altkvalita portreto. Lia vestaro streĉe sekvis liajn

konturojn kaj li estis belege vestita per brilantaj tonoj

de verdo, kiuj variis laŭ la variado de la sunradioj sed

ne ricevis sian tutan koloron el la sunaj radioj. 

31



Doroteo kaj la Sorĉisto en Oz

La viro jam faris unu aŭ du paŝojn sur la vitra

tegmento antaŭ ol rimarki la ĉeeston de la fremduloj; 

sed tiam li abrupte haltis. Estis esprimo nek de timo

nek de surprizo sur lia trankvila vizaĝo, sed certe li

kaj miris kaj timis; ĉar post kiam liaj okuloj rigardis

la mallertan formon de la ĉevalo dum momento li

rapide marŝis al la plej malproksima rando de la

tegmento, kun sia kapo turnita por transŝultre rigardi

la strangan beston. 

“Atentu\!” kriis Doroteo, kiu rimarkis ke tiu bela

viro ne rigardas al kie li paŝas; “atentu, vi falos\!” 

Sed li tute ne atentis ŝian averton. Li atingis la

randon de la alta tegmento, antaŭenmetis unu piedon

en la aeron, kaj marŝis sur la liberan spacon tiom

trankvile kiom se li estus sur firma tero. 

La knabino, tre surprizita, kuris por klini sin trans

la randon de la tegmento, kaj vidis la viron marŝadi

rapide tra la aero direkte al la tero. Baldaŭ li atingis

la straton kaj malaperis tra vitra pordejo en unu el la

vitraj konstruaĵoj. 

“Vere strange\!” ŝi laŭte diris, dum ŝi profunde

enspiris. 

“Jes; sed tre plezurige, malgraŭ la strangeco,” 

komentis la malgranda voĉo de la katido, kaj Doroteo

turninte sin trovis sian malgrandan dorlotbeston

32



La Vitra Urbo

marŝanta en la aero preskaŭ metron for de la rando

de la tegmento. 

“Revenu, Heŭreka\!” ŝi vokis, alarmite, “nepre vi

mortos.” 

“Mi havas naŭ vivojn,” diris la katido, ronronante

nelaŭte dum ĝi cirkle promenadis kaj post tio revenis

al la tegmento; “sed mi ne povus perdi eĉ unu el ili

per falo en ĉi tiu lando, ĉar vere mi ne povus sukcese

fali eĉ se mi volus.” 

“Ĉu la aero subtenas vian pezon?” demandis la

knabino. 

“Kompreneble; ĉu vi ne vidas?” kaj denove la

katido vagis en la aeron kaj retren al la rando de la

tegmento. 

“Estas mirinde\!” diris Doroteo. 

“Eble ni lasu Heŭrekan malsupreniri al la strato

por trovi iun kiu helpos nin,” proponis Zeb, kiu eĉ pli

miregis ol Doroteo pro tiuj strangaj eventoj. 

“Eble ni mem povos marŝi sur la aero,” respondis

la knabino. 

Zeb retrentiris sin tremante. 

“Mi ne kuraĝus provi,” li diris. 

“Eble Jaĉjo provos,” daŭrigis Doroteo, rigardante la

ĉevalon. 

“Kaj eble ne\!” respondis Jaĉjo. “Mi tiom faladis tra

33



Doroteo kaj la Sorĉisto en Oz

la aero por nun esti kontenta sur ĉi tiu tegmento.” 

“Sed ni ne falis sur la tegmenton,” diris la knabino; 

“kiam ni atingis ĝin ni flosadis tre malrapide, kaj mi

preskaŭ certas ke ni povos suben flosi al la strato sen

damaĝo. Heŭreka bone marŝas sur la aero.” 

“Heŭreka pezas nur kelkcent gramojn,” respondis

la ĉevalo, per senrespekta voĉo, “kaj mi pezas multcent

mil.” 

“Vi ne pezas kiom vi bezonas, Jaĉjo,” komentis la

knabino, skuante sian kapon dum ŝi rigardis la beston. 

“Vi estas ege maldika.” 

“Ho, nu; mi estas maljuna,” diris la ĉevalo, 

pendigante sian kapon malfeliĉe, “ kaj mi spertis

multajn ĉagrenojn dum mia vivo, etulo. Dum tre

multaj jaroj mi tiradis publikan fiakron en Ĉikago, kaj

tio maldikigus ĉiun ajn.” 

“Li manĝas sufiĉe por dikiĝi, mi certas,” diris la

knabo, seriozatone. 

“Ĉu? Ĉu vi memoras min manĝi hodiaŭ?” 

grumblis Jaĉjo, kvazaŭ malaprobante la diron de Zeb. 

“Neniu el ni manĝis,” diris la knabo; “kaj dum ĉi

tia danĝero estas stulte diskuti manĝadon.” 

“Nenio povas esti pli danĝera ol manko de manĝo,” 

deklaris la ĉevalo, snufante pro la riproĉo farita de lia

juna mastro; “kaj ĝuste nun neniu scias ĉu ekzistas

34

!(images/000026.jpg)



“VENU, JAĈJO\! ESTAS SENDANĜERE.” 



La Vitra Urbo

aveno en ĉi tiu stranga lando. Se jes, verŝajne ĝi estas

vitra aveno\!” 

“Ho, ne\!” krietis Doroteo. “Mi vidas multajn

belaspektajn ĝardenojn kaj kampojn sube, ĉe la rando

de ĉi tiu urbo. Sed mi volegas trovi rimedon por atingi

la teron.” 

“Kial ne suben marŝi?” demandis Heŭreka. “Mi

egale malsatas kiel la ĉevalo, kaj mi volas mian lakton.” 

“Ĉu vi volas kunprovi, Zeb?” demandis la knabino, 

sin turninte al sia kompano. 

Zeb hezitis. Li ankoraŭ estis blankvizaĝa kaj

timoplena, ĉar tiu terura aventuro malkvietigis lin kaj

nervozigis kaj ĉagrenis lin. Sed li ne volis ke la

knabineto kredu lin malkuraĝa, do li paŝis malrapide

antaŭen al la rando de la tegmento. 

Doroteo etendis al li manon kaj Zeb antaŭen

etendis unu piedon kaj lasis ĝin en la aero iom trans

la rando de la tegmento. Ĝi ŝajnis sufiĉe firma por

surtretado, do li kuraĝiĝis kaj antaŭen movis la alian

piedon. Doroteo sekvis lin, tenante lian manon, kaj

baldaŭ ambaŭ marŝadis tra la aero, kaj la katido

petoladis apud ili. 

“Venu, Jaĉjo\!” vokis la knabo. “Estas sendanĝere.” 

Jaĉjo rampis al la rando de la tegmento por

transrigardi, kaj estante saĝa ĉevalo kaj tre sperta, li

37



Doroteo kaj la Sorĉisto en Oz

decidis ke li povas iri kien iras la aliaj. Do, snufante

kaj henante kaj skuetante sian mallongan voston li

trotis de la tegmento en la aeron kaj tuj komencis flosi

suben al la strato. Lia granda pezo faligis lin pli rapide

ol marŝis la infanoj, kaj li pasis ilin suben irante; sed

kiam li atingis la vitran pavimon li tiom leĝere suriĝis

ke li tute ne sentis ŝokon. 

“Nu, nu\!” diris Doroteo, forte enspirante. “Kia

stranga lando, ja vere\!” 

Homoj komencis veni tra la vitraj pordoj por rigardi

la novulojn, kaj baldaŭ granda nombro kuniĝis. Inter ili

estis viroj kaj virinoj, sed neniu infano, kaj ĉiu persono

estis belforma kaj alloge vestita kaj havis mirinde belan

vizaĝon. Ne troviĝis malbelulo en la tuta grupego, sed

al Doroteo ne multe plaĉis la aspekto de la homoj ĉar

iliaj vizaĝoj ne estis pli esprimpovaj ol la vizaĝoj de

pupoj. Ili nek ridetis nek sulkis la frunton, nek montris

timon nek surprizon nek scivolemon nek amikecon. Ili

nur rigardadis la fremdulojn, ĉefe Jaĉjon kaj Heŭrekan, 

ĉar ili neniam antaŭe vidis ĉevalon aŭ katon kaj la

infanoj laŭ siaj eksteraĵoj similis al ili mem. 

Baldaŭ viro portanta brilantan stelon en la nigra

hararo tuj super lia frunto aniĝis al la grupo. Li ŝajnis

aŭtoritatulo, ĉar la aliaj retrentiris sin por doni al li

lokon. Direktinte siajn trankvilajn okulojn unue al la

38



La Vitra Urbo

bestoj kaj poste al la infanoj li diris al Zeb, kiu estis

iomete pli alta ol Doroteo:

“Diru, entrudinto, ĉu vi kaŭzis la Pluvon de

Ŝtonoj?” 

Dum momento la knabo ne sciis kion la demando

celas. Sed poste li memoris la ŝtonojn kiuj falis kun

ili kaj pasis ilin longe antaŭ ol ili atingis ĉi tiun lokon, 

kaj li respondis:

“Ne, sinjoro; ni nenion kaŭzis. Ĝin kaŭzis la

tertremo.” 

La viro kun la stelo staris senmove dum kelka

tempo pripensante tiun parolon. Poste li demandis:

“Kio estas tertremo?” 

“Mi ne scias,” diris Zeb, ankoraŭ konfuzita. Sed

Doroteo, rimarkante lian perplekson, respondis:

“Skuiĝo de la tero. En ĉi tiu tertremo granda fendo

malfermiĝis, kaj ni trafalis—ĉevalo, kaleŝo, ĉio—kaj la

ŝtonoj liberiĝis kaj falis kun ni.” 

La viro kun la stelo rigardis ŝin per siaj trankvilaj, 

senesprimaj okuloj. 

“La Pluvo de Ŝtonoj multe damaĝis nian urbon,” li

diris; “kaj ni kulpigos vin, se vi ne povos pruvi

senkulpecon.” 

“Kiel ni faru tion?” demandis la knabino. 

“Mi ne povas diri. Estas via tasko, ne mia. Vi devos

39

!(images/000035.png)



Doroteo kaj la Sorĉisto en Oz

iri al la Domo de la Magiisto, kiu rapide konstatos la

veron.” 

“Kie estas la Domo de la Magiisto?” la knabino

demandis. 

“Mi kondukos vin. Venu\!” 

Li turnis sin kaj marŝis laŭ la strato, kaj post

momento da hezito Doroteo prenis Heŭrekan en siajn

brakojn kaj grimpis en la kaleŝon. La knabo sidiĝis

apud ŝin kaj diris: “Ek, Jaĉjo.” 

Dum la ĉevalo trotadis, tirante la kaleŝon, la homoj

de la vitra urbo faris spacon por ili kaj procesiis post

ili. Malrapide ili moviĝis laŭ unu strato kaj laŭ alia, 

turnante sin tien kaj tien, ĝis ili atingis malplenan

placon en kies mezo estis granda vitra palaco kun

centra kupolo kaj kvar altaj spajroj sur ĉiu angulo. 

40

!(images/000049.png)

A pordejo de la vitra palaco estis sufiĉe

larĝa por la eniro de la ĉevalo kaj la

kaleŝo, do Zeb ŝoforis rekte tra ĝi kaj la

infanoj trovis sin en alta salono kiu estis

tre bela. La popolo tuj sekvis kaj formis

cirklon ĉirkaŭ la flankoj de la vasta halo, 

lasante la ĉevalon kaj kaleŝon kaj la viron

kun la stelo okupi la centron de la halo. 

“Venu al ni, ho Gŭig\!” vokis la viro, 

per laŭta voĉo. 

Tuj nubo de fumo aperis kaj ruliĝis

trans la plankon, poste ĝi malrapide

etendiĝis kaj supreniris en la kupolon, 

malkovrante strangan personon sidantan sur vitra

trono tuj antaŭ la nazo de Jaĉjo. Lia formo estis tute

41

Doroteo kaj la Sorĉisto en Oz

simila al tiu de la aliaj loĝantoj de ĉi tiu lando kaj liaj

vestoj diferencis de iliaj nur per sia helega flava koloro. 

Sed li tute ne havis harojn, kaj sur liaj kapo kaj vizaĝo

kaj sur la dorso de liaj manoj kreskis akraj dornoj kiaj

tiuj sur la branĉoj de rozarbustoj. Eĉ estis dorno sur

la pinto de lia nazo kaj li aspektis tiom komika ke

Doroteo ridis kiam ŝi vidis lin. 

La Magiisto, aŭdinte la ridon, rigardis la

knabineton per malvarmaj, kruelaj okuloj, kaj lia

rigardo seriozigis ŝin jam tuj. 

“Kial vi aŭdacis trudi vin, malbonvenajn, en la

izolan landon de la Mangabuoj?” li demandis

severtone. 

“Ĉar ni ne povis eviti tion,” diris Doroteo. 

“Kial vi fie kaj defie sendis la Pluvon de Ŝtonoj por

fendi kaj rompi niajn domojn?” li pludiris. 

“Ni ne sendis ĝin,” deklaris la knabino. 

“Pruvu tion\!” kriis la Magiisto. 

“Ne necesas ke ni pruvu,” respondis Doroteo, 

indigne. “Se vi estus inteligenta vi scius ke kaŭzis tion

la tertremo.” 

“Ni scias nur ke hieraŭ trafis nin Pluvo de Ŝtonoj, 

kiu multe damaĝis kaj vundis kelkajn niajn loĝantojn. 

Hodiaŭ okazis plia Pluvo de Ŝtonoj, kaj nelonge post

tio vi venis inter nin.” 

42

La Alveno de la Sorĉisto

“Rilate al tio,” diris la viro kun la stelo, rigardante

rigide la Magiiston, “vi diris al ni hieraŭ ke ne okazos

dua Pluvo de Ŝtonoj. Sed ĝi ĵus okazis kaj estis eĉ pli

detrua ol la unua. Kiel valoras via sorĉado se ĝi ne

povas prave informi nin?” 

“Mia sorĉado ja prave informas\!” deklaris la

dornkovrita viro. “Mi diris ke okazos nur unusola

Pluvo de Ŝtonoj. La dua estis Pluvo de Homoj-kaj-

Ĉevalo-kaj-Ĉaro. Kaj kelkaj ŝtonoj akompanis ilin.” 

“Ĉu okazos pli da Pluvoj?” demandis la viro kun

la stelo. 

“Ne, mia Princo.” 

“Nek ŝtonoj nek homoj?” 

“Ne, mia Princo.” 

“Ĉu vi estas certa?” 

“Tute certa, mia Princo. Mia sorĉado certigas min.” 

Ĝuste tiam viro kuris en la halon kaj parolis al la

Princo farinte malaltan riverencon. 

“Pli da mirindaĵoj en la aero, Moŝto,” diris li. 

Tuj la Princo kaj lia tuta popolo gregis el la halo

en la straton, por vidi kio okazos. Doroteo kaj Zeb

saltis el la kaleŝo kaj kure sekvis ilin, sed la Magiisto

restis trankvila sur sia trono. 

Alte en la aero estis objekto simila al balono. Ĝi ne

estis tiom alta kiel la brilanta stelo de la ses koloraj

43

Doroteo kaj la Sorĉisto en Oz

sunoj, sed ĝi subeniris malrapide tra la aero—tiom

malrapide ke unue ĝi apenaŭ ŝajnis moviĝi. 

La homamaso staris senmove kaj atendis. Nenion

alian ili povis fari, ĉar foriri kaj forlasi tiun strangan

vidaĵon estus neeble; nek ili povus iel rapidigi ĝian

falon. La terinfanoj estis nerimarkataj, ĉar ili estis

preskaŭ same altaj kiel tipaj Mangabuoj, kaj la ĉevalo

restis en la Domo de la Magiisto, kun Heŭreka

dormanta sur la benko de la kaleŝo. 

Iom post iom la balono kreskis, kio pruvis ke ĝi

surgr undiĝas sur la Landon de la Mangabuoj. 

Doroteon surprizis trovi kiom pacienca estas la

popolo, ĉar ŝia propra koreto batadis rapide pro

ekscitiĝo. Balono signifis por ŝi novan veninton de la

surfaco de la tero, kaj ŝi esperis ke la veninto estos

persono kapabla helpi ŝin kaj Zebon kontraŭ iliaj

problemoj. 

Post horo la balono estis sufiĉe proksima por ke ŝi

povu vidi korbon pendantan de ĝi; post du horoj ŝi

povis vidi kapon rigardantan trans la flankon de la

korbo; post tri horoj la granda balono malrapide

subiĝis sur la grandan placon sur kiu ili staris kaj

haltis sur la vitra pavimo. 

Malgranda viro saltis el la korbo, deprenis sian

ĉapelon, kaj riverencis tre gracie al la aro da

44

La Alveno de la Sorĉisto

Mangabuoj ĉirkaŭ li. Li estis tre maljuna vireto, kaj

lia kapo estis longa kaj tute kalva. 

“Nu,” kriis Doroteo, mire, “jen Oz\!” 

La vireto rigardis ŝin kaj ŝajnis tiom surprizita kiom

ŝi mem. Sed li ridetis kaj riverencis respondante:

“Jes, kara; mi estas Oz, la Granda kaj Terura. He? 

Kaj vi estas malgranda Doroteo, de Kansas. Mi bone

memoras vin.” 

“Kiu estas?” flustris Zeb al la knabino. 

“La mirinda Sorĉisto de Oz. Ĉu vi ne aŭdis pri li?” 

Ĝuste tiam la viro kun la stelo venis kaj staris antaŭ

la Sorĉisto. 

“Sinjoro,” diris li, “ kial vi estas ĉi tie, en la Lando

de la Mangabuoj?” 

“Mi ne sciis kies lando ĝi estas, mia filo,” respondis

la alia, agrable ridetante; “kaj, tute honeste, mi ne

intencis viziti vin kiam mi komencis. Mi loĝas sur la

tero, moŝto, kaj tio estas multe pli bona ol loĝi en ĝi; 

sed hieraŭ mi supreniris en balono, kaj kiam mi

subeniris mi falis en grandan fendon en la tero, 

kaŭzitan de tertremo. Mi jam ellasis tiom da gaso el

mia balono ke mi ne povis releviĝi, kaj post kelkaj

minutoj la tero fermiĝis super mia kapo. Do mi plu

malsupreniris ĝis mi atingis ĉi tiun lokon, kaj se vi

montros al mi vojon por eliri, mi volonte foriros. Mi

45

Doroteo kaj la Sorĉisto en Oz

bedaŭras ĝeni vin; sed ne estis eviteble.” 

La Princo atente aŭskultis. Diris li:

“Ĉi tiu infano, kiu venis de la krusto de la tero, 

kiel vi, nomis vin Sorĉisto. Ĉu Sorĉisto ne estas iom

simila al Magiisto?” 

“Eĉ pli bona,” respondis Oz, rapide. “Unu Sorĉisto

valoras tri Magiistojn.” 

“Ha, vi pruvos tion,” diris la Princo. “Ni, la

Mangabuoj, havas, nuntempe, unu el la plej mirindaj

Magiistoj kiuj iam plukiĝis de arbusto; sed li foje

eraras. Ĉu vi foje eraras?” 

“Neniam\!” deklaris la Sorĉisto, aŭdace. 

“Ho, Oz\!” diris Doroteo; “vi multe eraris kiam vi

estis en la eksterordinara Lando Oz.” 

“Absurdaĵo\!” diris la vireto, ruĝiĝante—kvankam

ĝuste tiam radio de viola sunlumo lumigis lian rondan

vizaĝon. 

“Venu kun mi,” diris la Princo al li. “Mi volas ke

vi renkontu nian Magiiston.” 

Al la Sorĉisto ne plaĉis tiu invito, sed li ne povis

rifuzi ĝin. Do li sekvis la Princon en la grandan

kupolhavan halon, kaj Doroteo kaj Zeb sekvis ilin, kaj

la grego da homoj ankaŭ eniris. 

Jen la dorna Magiisto sidanta sur sia moŝta seĝo, kaj

kiam la Sorĉisto vidis lin li komencis ridi, iom komike. 

46

La Alveno de la Sorĉisto

“Kia absurdaspekta ulo\!” li diris. 

“Eble li aspektas absurda,” diris la Princo, per sia

trankvila voĉo; “sed li estas bonega Magiisto. Ĝenas

min nur ke li tiom ofte eraras.” 

“Mi neniam eraras.” respondis la Magiisto. 

“Antaŭ nur nelonge vi diris al mi ke ne plu okazos

Pluvo de Ŝtonoj nek de Homoj,” diris la Princo. 

“Nu, kio eraras?” 

“Jen nova persono veninta el la aero, kio pruvas ke

vi eraris.” 

“Unu persono ne estas homoj”, diris la Magiisto. 

“Se du venus el la ĉielo vi eble pravus dirante ke mi

eraris; sed se neniu alia aperos, mi insistos ke mi

pravis.” 

“Vere lerte,” diris la Sorĉisto, jesante per sia kapo

kvazaŭ plaĉite. “Min ĝojigas trovi ĉarlatanojn interne

de la tero, same kiel sur ĝia surfaco. Ĉu iam vi laboris

en cirko, frato?” 

“Ne,” diris la Magiisto. 

“Vi profite aniĝu al cirko,” deklaris la vireto serioze. 

“Mi estas ano de la Grandaj Kunigitaj Spektakloj de

Bailum & Barney—tri ringoj en unu tendo kaj

menaĝerio ĉe la flanko. Tre bona grupo, mi certigas al

vi.” 

“Kion vi faras?” demandis la Magiisto. 

47

Doroteo kaj la Sorĉisto en Oz

“Mi supreniras en balono, kutime, por logi

rigardontojn al la cirko. Sed ĵus okazis al mi malbona

sperto: mi malsuprenvenis el la ĉielo, maltrafis la

solidan teron, kaj surgrundiĝis pli malalte ol mi

intencis. Sed ne gravas. Ne ĉiu homo havas oportunon

vidi vian Landon de la Gabazuoj.” 

“Mangabuoj,” diris la Magiisto, korektante lin. “Se

vi estas Sorĉisto vi devus kapabli ĝuste nomi onin.” 

“Ho, mi estas Sorĉisto; ne dubu pri tio. Tiel bona

Sorĉisto kiel vi estas Magiisto.” 

“Mi ankoraŭ ne scias tion,” diris la alia. 

“Se vi povos pruvi ke vi estas pli bona,” diris la

Princo al la vireto, “mi faros vin Ĉefsorĉisto de ĉi tiu

regno. Alie—” 

“Kio okazos alie?” demandis la Sorĉisto. 

“Mi malebligos vian pluan vivadon, kaj mi

malpermesos ke oni plantu vin,” respondis la Princo. 

“Tio ne ŝajnas vere plaĉa,” diris la vireto, rigardante

la stelhavanton maltrankvile. “Sed ne gravas. Mi

superos Pikulaĉon, facile.” 

“Mi nomiĝas Gŭig,” diris la Magiisto, turnante

siajn senkompatajn, kruelajn okulojn al sia rivalo. 

“Imitu la magion kiun mi faros.” 

Li skuetis dornan manon kaj tuj aŭdiĝis la tintado

de sonoriletoj ludantaj dolĉan muzikon. Tamen, ne

48

La Alveno de la Sorĉisto

grave kien ŝi rigardis, Doroteo ne povis trovi

sonorilojn en la granda vitra halo. 

La Mangabua popolo aŭskultis, sed ne tre

interesiĝis. Gŭig kutimis fari tian sonigon por pruvi

ke li estas magiisto. 

Nun estis la vico de la Sorĉisto, do li ridetis al la

rigardantoj kaj petis:

“Iu bonvolu prunti al mi ĉapelon.” 

Neniu pruntis, ĉar la Mangabuoj ne uzis ĉapelojn, 

kaj Zeb perdis la sian, iel, dum sia flugo tra la aero. 

“Ahem\!” diris la Sorĉisto, “iu bonvolu prunti al mi

poŝtukon.” 

Sed ili ankaŭ ne havis poŝtukojn. 

“Bone,” komentis la Sorĉisto. “Do mi uzos mian

propran ĉapelon. Nun, afablaj rigardantoj, atentu

zorge. Rimarku ke nenio estas kaŝita en mia maniko

nek sur mia korpo. Ankaŭ mia ĉapelo estas tute

malplena.” Li deprenis sian ĉapelon kaj renversis ĝin, 

fortante skuante ĝin. 

“Mi rigardu,” diris la Magiisto. 

Li prenis la ĉapelon kaj zorge ekzamenis ĝin, kaj

poste redonis ĝin al la Sorĉisto. 

“Nun,” diris la vireto, “mi kreos ion el nenio.” 

Li metis sian ĉapelon sur la vitran plankon, 

transmovis sian manon, kaj post tio forprenis la

49

Doroteo kaj la Sorĉisto en Oz

ĉapelon; vidiĝis malgranda blanka porketo ne pli

granda ol muso, kiu komencis ĉirkaŭkuradi tien kaj

tien kaj muĝeti kaj krieti per akra voĉeto. 

La popolo rigardis intense, ĉar ili antaŭ tiam

neniam vidis porkon, nek grandan nek malgrandan. 

La Sorĉisto etendis siajn manojn, kaptis la besteton, 

kaj tenante ĝian kapon per dikfingro kaj ordinara

fingro kaj ĝian voston per la alia dikfingro kaj

ordinara fingro, li disŝiris ĝin, kaj tuj ĉiu el la du

partoj fariĝis tuta, aparta porketo. 

La metis unu el ili sur la plankon, tiel ke ĝi povis

ĉirkaŭkuradi, kaj disŝiris la alian, tiel ke estis tri

porketoj; kaj ankoraŭ unu el tiuj estis disŝirita, tiel ke

estis kvar porketoj. La Sorĉisto plu faris tion ĝis naŭ

porketoj kuradis antaŭ liaj piedoj, krietante kaj

muĝetante tre komike. 

“Nun,” diris la Sorĉisto de Oz, “kreinte ion el

nenio, mi refaros nenion el io.” 

Dirinte tion li kaptis du porketojn kaj kunpuŝis ilin, 

tiel ke ili fariĝis nur unu. Post tio li kaptis alian

porketon kaj puŝis ĝin en la unuan, kaj ĝi malaperis. 

Simile, unu post la alia, la naŭ porketoj estis

kunpuŝitaj ĝis restis nur unu besteto. Tiun la Sorĉisto

metis sub sian ĉapelon kaj mistike signis super ĝi. 

Kiam li deprenis sian ĉapelon, la lasta porketo estis

50

La Alveno de la Sorĉisto

tute malaperinta. 

La vireto riverencis al la silenta grego kiu rigardis

lin, kaj post tio la Princo diris, per sia malvarma, 

trankvila voĉo:

“Vi vere estas mirinda Sorĉisto, kaj via potenco

estas pli granda ol tiu de mia Magiisto.” 

“Li ne longe restos mirinda Sorĉisto,” komentis

Gŭig. 

“Kial ne?” demandis la Sorĉisto. 

“Ĉar mi ĉesigos vian spiradon,” estis la respondo. 

“Mi rimarkas ke vi estas kurioze konstruita, kaj ke se

vi ne spiras vi ne povas vivi.” 

La vireto ŝajnis maltrankvila. 

“Kiom da tempo vi bezonos por ĉesigi mian

spiradon?” li demandis. 

“Ĉirkaŭ kvin minutojn. Mi komencos nun. Zorge

rigardu min.” 

Li komencis fari strangajn signojn kaj gestojn al la

Sorĉisto; sed la vireto ne longe rigardis lin. Anstataŭe, 

li tiris ledan ujon el sia poŝo kaj prenis el ĝi plurajn

akrajn tranĉilojn, kiujn li kunigis, unu post la alia, ĝis

ili fariĝis longa glavo. Li almetis tenilon, sed jam

spirado estis tre malfacila por li, ĉar la sorĉo de la

Magiisto komencis efiki. 

Do la Sorĉisto ne perdis pli da tempo, sed saltante

51

Doroteo kaj la Sorĉisto en Oz

antaŭen li levis la akran tranĉilon, svingis ĝin unu-

dufoje ĉirkaŭ sian kapon, kaj forte tranĉis per bato kiu

dividis la korpon de la Magiisto en precize du egalajn

partojn. 

Doroteo kriis kaj kredis ke ŝi vidos fiaĉan rezulton; 

sed dum la du partoj de la Magiisto aparte falis sur la

plankon ŝi vidis ke en li tute ne estas ostoj aŭ sango, 

kaj ke la tranĉita parto de li aspektas tre simila al

brasiko aŭ terpomo. 

“Li estas vegetala\!” kriis la Sorĉisto, miroplene. 

“Kompreneble,” diris la Princo. “Ĉiu estas vegetala, 

en ĉi tiu lando. Ĉu vi ne estas ankaŭ vegetala?” 

“Ne,” respondis la Sorĉisto. “Ĉiuj homoj sur la

surfaco de la tero estas viandaj. Ĉu via Magiisto

mortos?” 

“Certe, sinjoro. Li jam mortis, kaj li velkos tre

rapide. Do ni devos planti lin tuj, por ke aliaj

Magiistoj kresku sur lia arbusto,” pludiris la Princo. 

“Kion signifas tio?” demandis la Sorĉisteto, tre

konfuzite. 

“Se vi akompanos min al niaj publikaj ĝardenoj,” 

respondis la Princo, “mi klarigos al multe pli facile ol

ĉi tie la misterojn de nia Vegetala Regno.” 

52

!(images/000036.jpg)

LA SORĈISTO TRANĈIS LA MAGIISTON EN DU PARTOJN. 

!(images/000055.png)

NTAŬ ol akompani lin, la Sorĉisto viŝis

la malsekon de sia glavo kaj dispecigis ĝin

kaj remetis la pecojn en la ledan ujon. 

Post tio, la viro kun la stelo ordonis ke

kelkaj el la popolo portu la du partojn de

la Magiisto al la publikaj ĝardenoj. 

Jaĉjo eklevis siajn orelojn kiam li aŭdis

ke ili iros al la ĝardenoj, kaj volis

akompani ilin, kredante ke eble li trovos

ion taŭgan por manĝo; do Zeb mallevis la

kovrilan tegmenton de la kaleŝo kaj invitis

la Sorĉiston kunveturi. La benko estis pli

ol sufiĉe granda por la malgranda vireto

kaj la du infanoj, kaj kiam Jaĉjo komencis

forpaŝi el la halo la katido saltis sur lian dorson kaj

sidis tie tute kontente. 

55

Doroteo kaj la Sorĉisto en Oz

Do la procesio moviĝis tra la stratoj, unuaj estis la

portantoj de la Magiisto, sekvis la Princo, post li estis

Jaĉjo tiranta la kaleŝon en kiu estis la fremduloj, kaj

lasta estis la grego da homoj sen koroj kiuj nek povis

rideti nek sulki la frunton. 

En la vitra urbo estis pluraj tre bonaj stratoj, ĉar tre

multaj personoj loĝis en tiu urbo; sed trairinte ilin la

procesio atingis larĝan ebenaĵon kovritan per ĝardenoj

kaj akvumatan de multaj belaj riveretoj kiuj trafluis

ĝin. Padoj trairis la ĝardenojn, kaj trans kelkajn

riveretojn kondukis ornamaj vitraj pontoj. 

Doroteo kaj Zeb nun eliris la kaleŝon kaj marŝis

apud la Princo, por pli bone vidi kaj ekzameni la

florojn kaj plantojn. 

“Kiu konstruis la belajn pontojn?” demandis la

knabineto. 

“Neniu konstruis ilin,” respondis la viro kun la

stelo. “Ili kreskas.” 

“Kurioze,” diris ŝi. “Ĉu ankaŭ kreskis la vitraj

domoj en via urbo?” 

“Kompreneble,” li respondis. “Sed necesis multaj

jaroj por ke ili kresku tiom grandaj kaj belaj kiel nun. 

Tial ni tiom koleras pro la Pluvo de Ŝtonoj veninta

por rompi niajn turojn kaj fendi niajn tegmentojn.” 

“Ĉu vi ne povas ripari ilin?” ŝi demandis. 

56

La Vegetala Regno

“Ne; sed ili perkreske reboniĝos, post iom da

tempo, kaj ni devos atendi tion.” 

Ili unue trairis multajn belajn florĝardenojn, kiuj

kreskis plejproksime al la urbo; sed Doroteo apenaŭ

povis rekoni kiaspecaj floroj kreskas, ĉar la koloroj

konstante ŝanĝiĝis pro la ŝanĝiĝantaj lumoj de la ses

sunoj. Floro estis palruĝa dum unu sekundo, blanka

dum la sekva, kaj poste blua aŭ flava; kaj estis same

kiam ili atingis la plantojn, kiuj havis larĝajn foliojn

kaj kreskis tre proksime al la tero. 

Kiam ili paŝis sur herba kampo Jaĉjo tuj malsupren

etendis sian kapon kaj komencis mordeti. 

“Bela lando, ĉu,” li gumblis, “kie respektinda ĉevalo

devas manĝi ruĝetan herbon\!” 

“Violan,” diris la Sorĉisto, kiu estis en la kaleŝo. 

“Nun ĝi estas blua,” plendis la ĉevalo. “Efektive, mi

manĝas ĉielarkaspektan herbaron.” 

“Kia estas la gusto?” demandis la Sorĉisto. 

“Efektive tute ne malbona,” diris Jaĉjo. “Se ili

donos al mi multon, mi ne plendos pro ĝia koloro.” 

La grupo jam atingis ĵuse plugitan kampon, kaj la

Princo diris al Doroteo:

“Jen kie ni plantas.” 

Pluraj Mangabuoj antaŭenvenis kun vitraj spadoj

kaj fosis truon en la tero. Post tio ili enmetis la du

57

Doroteo kaj la Sorĉisto en Oz

partojn de la Magiisto kaj kovris lin. Kaj post tio aliaj

personoj alportis akvon de rivereto kaj akvumetis la

teron. 

“Li ĝermos tre baldaŭ,” diris la Princo, “kaj

kreskinte fariĝos granda arbusto, de kiu ni iam povos

pluki plurajn tre bonajn magiistojn.” 

“Ĉu via tuta popolo kreskas sur arbustoj?” 

demandis la knabo. 

“Certe,” estis la respondo. “Ĉu la tuta popolo ne

kreskas sur arbustoj en la loko el kie vi venis, sur la

ekstero de la tero?” 

“Mi neniam vidis ion tian.” 

“Vere strange\! Sed se vi akompanos min al unu el

niaj popolĝardenoj mi montros al vi kiel ni kreskas en

la Lando de la Mangabuoj.” 

Evidentiĝis ke tiuj stranguloj, kvankam ili povis

marŝi tra la aero tute facile, kutime moviĝis sur la tero

laŭ la ordinara maniero. Ne estis ŝtuparoj en iliaj

domoj, ĉar ili ne bezonis ŝtupojn, sed sur ebenaĵo ili

kutime marŝis same kiel ni. 

La grupeto de fremduloj nun sekvis la Princon

trans ankoraŭ kelkajn vitrajn pontojn kaj laŭ pluraj

padoj ĝis ili atingis ĝardenon ĉirkaŭitan de alta heĝo. 

Jaĉjo rifuzis foriri el la kampo de herbaro, kie li

fervore manĝadis; do la Sorĉisto grimpis el la kaleŝo

58

La Vegetala Regno

kaj akompanis Zebon kaj Doroteon, kaj la katido

sekvis ĝentile iliajn kalkanumojn. 

Trans la heĝo ili trovis multajn vicojn de grandaj

kaj belaj plantoj kun larĝaj folioj kurbiĝantaj ĝis la

pintoj preskaŭ atingis la teron. En la centro de ĉiu

planto kreskis delikate vestita Mangabuo, ĉar la vestoj

de tiuj uloj kreskis sur ili kaj estis parto de iliaj korpoj. 

La kreskantaj Mangabuoj estis ĉiadimensiaj, de la

burĝono kiu ĵus fariĝis eta bebo ĝis la plenkreska kaj

preskaŭ matura viro aŭ virino. Sur kelkaj arbustoj

videblis ŝoso, burĝono, bebo, duone kreskinta persono

kaj matura; sed eĉ tiuj kiuj estis pretaj por plukiĝi estis

s e n m o v a j k a j s i l e n t a j , k v a z a ŭ s e n v i v a j . Ti o komprenigis Doroteon pri kial ŝi trovis neniujn

infanojn inter la Mangabuoj, kion ĝis nun ŝi tute ne

povis klarigi al si. 

“Niaj homoj akiras sian veran vivon nur kiam ili

forlasas la arbustojn,” diris la Princo. “Rimarku ke ĉiu

estas konektita al sia planto ĉe la plandumoj, kaj kiam

ili estis plene maturaj estas facile apartigi ilin de la

tigoj kaj tuj ili ekkapablas moviĝi kaj paroli. Du dum

ilia kreskado oni ne povas diri ke ili vere vivas, kaj oni

devas pluki ilin por ke ili fariĝu bonaj civitanoj.” 

“Kiom da jaroj oni vivas, post la plukiĝo?” 

demandis Doroteo. 

59

Doroteo kaj la Sorĉisto en Oz

“Dependas de kiom atente ni prizorgas nin,” li

respondis. “Se ni restas malvarmetaj kaj malseketaj, 

kaj ne akcidentas, ni ofte vivas kvin jarojn. Mi plukiĝis

antaŭ pli ol ses jaroj, sed nia familio estas fama pro

sia nekutime longa vivperiodo.” 

“Ĉu vi manĝas?” demandis la knabo. 

“Manĝas\! Neniel. Niaj korpoj estas tute solidaj, kaj

ne bezonas manĝi, ne pli ol bezonas terpomo.” 

“Sed terpomoj kelkfoje ŝprosas,” diris Zeb. 

“Ankaŭ ni, kelkfoje,” respondis la Princo; “sed oni

opinias tion granda misfortuno, ĉar oni devas tuj

planti nin.” 

“Kie vi kreskis?” demandis la Sorĉisto. 

“Mi montros al vi,” estis la respondo. “Ĉi tien, mi

petas.” 

Li kondukis ilin en alian pli malgrandan heĝan

rondon, kie kresis unu granda kaj bela arbusto. 

“Ĉi tiu,” diris li, “estas la Reĝa Arbusto de la

Mangabuoj. Ĉiuj niaj Princoj kaj Regantoj kreskas sur

ĉi tiu unika arbusto ekde la fono de la tempo.” 

Ili staris antaŭ ĝi dum silenta admirado. Sur la

centra tigo staris preta la figuro de knabino tiom belege

formita kaj kolorita kaj kun tiom gracia esprimo en siaj

delikataj konturoj ke Doroteo kredis ke ŝi neniam vidis

tiom dolĉan kaj allogan ulon dum sia tuta vivo. La robo

60

La Vegetala Regno

de la knabino estis mola kiel sateno kaj abundaj, 

delikataj puntaspektaj linioj ornamis la bruston kaj

manikojn. Ŝia haŭto estis fajna kaj glata kiel polurita

eburo, kaj ŝia sinteno esprimis kaj dignon kaj gracion. 

“Kiu estas?” demandis la Sorĉisto, scivoleme. 

La Princo ĝis nun rigardadis fikse la knabinon sur

la arbusto. Nun li respondis, kaj estis nuanco de

maltrankvileco en liaj malvarmaj tonoj:

“Ŝi estas la Registo kiu sekvos min, ĉar ŝi estas Reĝa

Princino. Kiam ŝi fariĝos tute matura mi devos cedi la

suverenecon de la Mangabuoj al ŝi.” 

“Ĉu ŝi ne estas jam tute matura?” demandis

Doroteo. 

Li hezitis. 

“Ne tute,” diris li, finfine. “Nur post pluraj tagoj ŝi

bezonos plukiĝi, almenaŭ tiel mi taksas la aferon. Mi

tute ne fervoras cedi mian oficon kaj plantiĝi, certu

pri tio.” 

“Verŝajne ne,” deklaris la Sorĉisto, per kapgesto

indikante sian komprenon. 

“Jen unu el la plej malagrablaj partoj de niaj

vegetalaj vivoj,” pludiris la Princo, ĝemante, “ke dum

ni estas tute plejkapablaj ni devas cedi al aliaj, kaj

kovriĝi en la tero por ŝprosi kaj kreski kaj naski aliajn

homojn.” 

61

Doroteo kaj la Sorĉisto en Oz

“Mi certas ke la Princino estas preta por plukiĝo,” 

asertis Doroteo, dum ŝi atente rigardis la belan

knabinon sur la arbusto. “Ŝi jam estas plej perfekta.” 

“Ne gravas,” respondis la Princo, tre rapide, “ŝi

povos atendi ankoraŭ kelkajn tagojn, kaj estas plej

bone ke mi mem regu por ke mi povu taŭge malestigi

vin, fremdulojn kiuj venis neinvitite al nia lando kaj

estas tuj priagendaj.” 

“Kiel vi pritraktos nin?” demandis Zeb. 

“Pri tio mi ankoraŭ ne plene decidis,” estis la

respondo. “Mi kredas ke mi daŭrigos ĉi tiun Sorĉiston

ĝis nova Magiisto estos preta, ĉar li ŝajnas tre lerta kaj

eble estos utila por ni. Sed vi aliaj estas iel detruendaj, 

kaj ne eblos planti vin, ĉar mi ne volas ke ĉevaloj kaj

katoj kaj viandaj personoj kresku tra la tuta lando.” 

“Ne ĝenu vin,” diris Doroteo. “Mi certas ke ni ne

kreskus sub la tero.” 

“Sed kial detrui miajn amikojn?” demandis la

malgranda Sorĉisto. “Kial ne lasi ilin vivi?” 

“Ne decas ke ili estu ĉi tie,” respondis la Princo. 

“Ili tute ne rajtas esti interne de la tero.” 

“Ni ne petis veni ĉi tien; ni falis,” diris Doroteo. 

“Tio ne senkulpigas vin,” deklaris la Princo, 

malvarmatone. 

La infanoj rigardis unu la alian perplekse, kaj la

62

La Vegetala Regno

Sorĉisto ĝemis. Heŭreka frotis sian vizaĝon per piedo

kaj diris per sia mallaŭta, ronrona voĉo:

“Li ne bezonos detrui *min*, ĉar se mi ne baldaŭ

manĝos mi mortos pro malsato, kaj li ne plu bezonos

ĝeni sin pri mi.” 

“Se li plantus vin, eble kreskus katarioj,” proponis

la Sorĉisto. 

“Ho, Heŭreka\! Eble ni povos trovi por vi kelkajn

laktariojn por ke vi manĝu,” diris la knabo. 

“Fu\!” minactonis la katido; “mi ne tuŝus tiajn

aĉaĵojn\!” 

“Vi ne bezonas lakton, Heŭreka,” komencis

Doroteo; “vi jam estas sufiĉe kreskinta por manĝi ian

ajn nutraĵon.” 

“Se kie ĝi estas?” diris Heŭreka. 

“Ankaŭ mi malsatas,” diris Zeb. “Sed mi rimarkis

kelkajn fragojn kiuj kreskas en unu el la ĝardenoj, kaj

kelkajn melonojn aliloke. Ĉi tiuj homoj ne manĝas

tiaĵojn, do eble dum ni retreniros ili permesos ke ni

manĝu ilin.” 

“Ne gravas via malsato,” interrompis la Princo. 

“Post nur kelkaj minutoj mi ordonos ke vi detruiĝu, 

do vi ne bezonos detrui niajn belajn melonplantojn

kaj berarbustojn. Sekvu min, mi petas, por renkonti

vian finon.” 

63

!(images/000029.png)

IUTEME la vortoj de la malvarma kaj

malseka vegetala Princo ne tre komfortigis, 

kaj dum li parolis li turnis sin kaj foriris. 

La infanoj, malgajaj kaj malfeliĉaj, pretis

sekvi lin sed la Sorĉisto delikate tuŝis la

ŝultron de Doroteo. 

“Atendu\!” li flustris. 

“Kial?” demandis la knabino. 

“Ni pluku la Reĝan Princinon,” diris la

Sorĉisto. “Mi certas ke ŝi estas tute

matura, kaj tuj kiam ŝi vivos ŝi estos la

Reganto, kaj eble ŝi traktos nin pli agrable

ol intencas tiu senkora Princo.” 

“Jes\!” krietis Doroteo, fervore. “Ni pluku ŝin dum ni

havas oportunon, antaŭ ol la viro kun la stelo revenos.” 

64

Doroteo Plukas la Princinon

Do kune ili klinis sin super la grandan arbuston

kaj ĉiu el ili prenis unu manon de la bela Princino. 

“Tiru\!” kriis Doroteo, kaj dum ili tiris la reĝa

damo klinis sin al ili kaj la tigo rompiĝis kaj apartiĝis

de ŝiaj piedoj. Ŝi tute ne estas multepeza, do la

Sorĉisto kaj Doroteo sukcesis delikate mallevi ŝin al

la tero. 

La bela ulo tuj viŝis siajn okulojn per siaj manoj, 

ordigis vagintan harbuklon kiu estis misaranĝita, kaj

ĉirkaŭrigardinte la ĝardenon gracie riverencis al la

ĉeestantoj kaj diris, per dolĉa sed unutona voĉo:

“Mi multe dankas vin.” 

“Ni salutas vian Reĝan Moŝton\!” kriis la Sorĉisto, 

klinante sin kaj kisante ŝian manon. 

Ĝuste tiam la voĉo de la Princo aŭdiĝis, li kriis ke

ili rapidu, kaj post momento li revenis, sekvate de

multaj regatoj. 

Tuj la Princino turniĝis por rigardi lin, kaj kiam li

vidis ke ŝi estis plukita la Princo ekhaltis tremante. 

“Sinjoro,” diris la Reĝa Damo, tre digne, “vi forte

mistraktis min, kaj eĉ plu mistraktus min se ĉi tiuj

fremduloj ne savus min. Mi estis preta por plukiĝo

dum la tuta pasinta semajno, sed ĉar vi estis egoisma

kaj deziris daŭrigi vian kontraŭleĝan regadon, vi lasis

min stari silente sur mia arbusto.” 

65

Doroteo kaj la Sorĉisto en Oz

“Mi ne sciis ke vi jam maturiĝis,” respondis la

Princo, mallaŭtavoĉe. 

“Donu al mi la Stelon de Reĝeco\!” ŝi ordonis. 

Malrapide li prenis la brilantan stelon de sia propra

brovo kaj metis ĝin sur tiun de la Princino. La tuta

popolo riverencis antaŭ ŝi, kaj la Princo turnis sin kaj

formarŝis sola. Kio okazis al li poste, niaj amikoj

neniam sciis. 

La Mangabua popolo nun aranĝis sin kiel

procesion kaj marŝis direkte al la vitra urbo por

eskorti la novan regantinon al ŝia palaco kaj por

okazigi la ceremoniojn taŭgajn por la evento. Sed

kvankam la procesia popolo marŝis sur la tero la

Princino marŝis en la aero tuj super iliaj kapoj, por

montri ke ŝi estas supera kaj pli honorinda ol siaj

regatoj. 

Neniu nun laŭŝajne atentis la fremdulojn, do

Doroteo kaj Zeb kaj la Sorĉisto lasis la grupon forpasi

kaj poste promenis solaj en la vegetalajn ĝardenojn. Ili

ne serĉis transmarŝi la pontojn trans la riveretojn, sed

kiam ili atingis rivereton ili paŝis alten kaj marŝis en

la aero al la alia flanko. Por ili tio estis tre interesa

sperto, kaj Doroteo diris:

“Kial ni povas tiom facile marŝi en la aero?” 

“Eble,” respondis la Sorĉisto, “estas ĉar ni tiom

66

Doroteo Plukas la Princinon

proksimas al la centro de la tero, kie la efiko de gravito

estas tre malgranda. Sed mi rimarkis ke multaj

kuriozaj eventoj okazas en felandoj.” 

“Ĉu ĉi tiu estas felando?” demandis la knabo. 

“Kompreneble jes,” respondis Doroteo, senhezite. 

“Nur en felando estus veg’talaj homoj; kaj nur en

felando povus Heŭreka kaj Jaĉjo paroli kiel ni.” 

“Vere,” diris Zeb, penseme. 

En la vegetalaj ĝardenoj ili trovis la fragojn kaj

melonojn, kaj plurajn aliajn nekonatajn sed

bongustegajn fruktojn, kiujn ili manĝis avide. Sed la

katido konstante postulis de ili lakton aŭ viandon, kaj

finomis la Sorĉiston ĉar li ne povis per magio venigi

al ŝi teleron da lakto. 

Dum ili sidis sur la herbo rigardante Jaĉjon, kiu

ankoraŭ okupadis sin per manĝado, Heŭreka diris:

“Mi tute ne kredas ke vi estas Sorĉisto\!” 

“Vi pravas,” respondis la vireto, “vi plene pravas. 

Plej ĝuste parolante, mi devas agnoski ke mi ne estas

Sorĉisto, nur ĉarlatano.” 

“La Sorĉisto de Oz estas ĉarlatano jam de la

komenco,” akordis Doroteo. “Mi konas lin jam de tre

longe.” 

“Se estas tiel,” diris la knabo, “kiel li povis fari tiun

mirigan trukon per la naŭ porketoj?” 

67

Doroteo kaj la Sorĉisto en Oz

“Ne scias,” diris Doroteo, “sed certe estis trompo.” 

“Tute vere,” deklaris la Sorĉisto, kapjesante al ŝi. 

“Necesis trompi tiun malbelan Magiiston kaj la

Princon, kaj ankaŭ ilian stultan popolon; sed mi

volonte agnoskas antaŭ vi, miaj amikoj, ke ja estis nur

truko.” 

“Sed mi vidis la porketojn per miaj propraj okuloj\!” 

kriis Zeb. 

“Ankaŭ mi,” ronronis la katido. 

“Jes ja,” respondis la Sorĉisto. “Vi vidis ilin ĉar ili

ekzistas. Ili estas en mia interna poŝo nun. Sed kiam

mi disŝiris ilin kaj rekunmetis ilin, tio estis nur

mantruko.” 

“Ni vidu la porkojn,” diris Heŭreka, fervore. 

La vireto zorge palpis en sia poŝo kaj eltiris la

porketojn, metante ilin sur la herbon, unu post la

alia, kie ili ĉirkaŭkuradis kaj manĝetis la maldikajn

foliojn. 

“Ankaŭ ili malsatas,” li diris. 

“Ho, karaj bestetoj\!” kriis Doroteo, prenante kaj

karesante unu el ili. 

“Atentu\!” diris la porketo, per krio, “vi tropremas

min\!” 

“Nekredeble\!” murmuris la Sorĉisto, rigardante

siajn bestetojn tre surprizite. “Ili vere parolas\!” 

68

Doroteo Plukas la Princinon

“Bonvolu, ĉu mi rajtas manĝi porketon?” demandis

la katido, per pleda voĉo. “Mi ege masatas.” 

“Nu, Heŭreka\!” diris Doroteo, riproĉe, “kia kruela

demando\! Estus fie manĝi tiujn karajn etulojn.” 

“Nepre jes\!” muĝetis alia porketo, rigardante la

katidon malkviete; “katoj estas tre kruelaj.” 

“Mi ne estas kruela,” respondis la katido, oscedante. 

“Nur malsata.” 

“Vi ne rajtas manĝi miajn porketojn, eĉ se vi mortas

pro malsato,” deklaris la vireto, per tre severtona voĉo. 

“Mi havas nenion alia per kio pruvi ke mi estas

sorĉisto.” 

“Kiel ili fariĝis tiom etaj?” demandis Doroteo. “Mi

neniam antaŭe vidis tiom etajn porkojn.” 

“Ili venas de la Insulo Malgrand-Et,” diris la

Sorĉisto, “kie ĉio estas malgranda ĉar ĝi estas

malgranda insulo. Ŝipisto portis ilin al Los Angeles kaj

mi pagis al li naŭ cirkobiletojn por ili.” 

“Sed kion mi manĝos?” ploregis la katido, sidante

antaŭ Doroteo kaj plede rigardante ŝian vizaĝon. “Ne

estas bovinoj ĉi tie, por doni lakton; nek musoj, nek

eĉ lokustoj. Kaj se mi ne povos manĝi la porketojn, 

kial ne tuj plantu min por kreskigi katenojn?” 

“Mi kredas,” diris la Sorĉisto, “ke estas fiŝoj en ĉi

tiuj riveretoj. Ĉu al vi plaĉas fiŝoj?” 

69

Doroteo kaj la Sorĉisto en Oz

“Fiŝoj\!” kriis la katido. “Ĉu al mi plaĉas fiŝoj? Ho, 

ili estas pli bonaj ol porketoj—eĉ ol lakto\!” 

“Do eble mi povos kapti kelkajn por vi,” diris li. 

“Sed ĉu ili ne estos veg’talaj, same kiel ĉio ĉi tie?” 

demandis la katido. 

“Mi kredas ke ne. Fiŝoj ne estas bestoj, kaj ili estas

malvarmaj kaj malsekaj kiel la vegetaloj mem. 

Ekzistas neniu kaŭzo, laŭ mia kompreno, ke ili ne

ekzistu en la akvoj de ĉi tiu stranga lando.” 

Do la Sorĉisto fleksis pinglon kiel hokon kaj prenis

el ŝia poŝo longan pecon de kordo kiel fiŝŝnuron. Kiel

logilon li povis trovi nur brile ruĝan burĝonon de

floro; sed li sciis ke estas facile trompi fiŝojn se io brila

atentigas ilin; do li decidis provi la burĝonon. Ĵetinte

la finon de la ŝnuro en la akvon de proksima rivereto

li baldaŭ sentis subitan tiron kio indikis al li ke fiŝo

mordis kaj estas kaptita per la fleksita pinglo; do la

vireto retiris la ŝnuron kaj, efektive, la fiŝo venis kun

ĝi kaj estis sekure lokigita sur la tero, kie ĝi komencis

saltadi tre ekscitite. 

La fiŝo estis dika kaj ronda, kaj ĝiaj skvamoj brilis

kiel bele ĉizitaj juveloj dense kunmetitaj; sed mankis

tempo por zorge ekzameni ĝin, ĉar Heŭreka saltis kaj

kaptis ĝin inter siaj ungoj, kaj post nur kelkaj

momentoj ĝi tute ne plu estis videbla. 

70

!(images/000058.jpg)

EN LA ĜARDENO DE LA MANGABUOJ. 

Doroteo Plukas la Princinon

“Ho, Heŭreka\!” kriis Doroteo, “ĉu vi manĝis la

ostojn?” 

“Se ĝi havis ostojn, mi manĝis ilin,” respondis la

katido, kontente, dum ĝi lavis sian vizaĝon post la

manĝo. “Sed mi kredas ke tiu fiŝo ne havis ostojn, ĉar

mi ne sentis ilin grati mian gorĝon.” 

“Vi estis tre avida,” diris la knabino. 

“Mi estis tre malsata,” respondis la katido. 

La porketoj staris kunpremitaj en grupo, rigardante

tiun scenon per timoplenaj okuloj. 

“Katoj estas bestaĉoj\!” diris unu el ili. 

“Mi ĝojas ne esti fiŝo\!” diris alia. 

“Ne timu,” Doroteo murmuris, trankvilige, “mi ne

permesos ke la katido damaĝu vin.” 

Subite ŝi memoris ke en angulo de ŝia valizo estas

unu-du biskvitoj restantaj el ŝia lunĉo en la trajno, kaj

ŝi iris al la kaleŝo kaj elprenis ilin. Heŭreka altenŝovis

sian nazon je tia manĝaĵo, sed la porketoj kriis

ĝojoplene vidante la biskvitojn kaj rapidege englutis

ilin. 

“Nun ni reiru al la urbo,” proponis la Sorĉisto. “Se

Jaĉjo sufiĉon manĝis de la ruĝeta herbo.” 

La fiakro-ĉevalo, kiu paŝtis sin apude, levis sian

kapon kun ĝemo. 

“Mi volis manĝi multon dum mi havis oportunon,” 

73

Doroteo kaj la Sorĉisto en Oz

diris li, “ĉar verŝajne estos longa atendo ĝis posta

manĝo, en ĉi tiu stranga lando. Sed mi pretas foriri, 

nun, kiam ajn vi volas.” 

Do, kiam la Sorĉisto remetis la porketojn en sian

internan poŝon, kie ili kunpremis sin kaj endormiĝis, 

la trio grimpis en la kaleŝon kaj Jaĉjo komencis la

reiron al la urbo. 

“Kie ni loĝos?” demandis la knabino. 

“Mi kredas ke mi transprenos la Domon de la

Magiisto,” respondis la Sorĉisto; “ĉar la Princo diris, 

dum aŭskultis lia popolo, ke li restigos min ĝis ili

plukos novan Magiiston, kaj la nova Princino nur

supozos ke ni laŭrajte loĝas tie.” 

Ili akceptis tiun planon, kaj kiam ili atingis la

grandan placon Jaĉjo tiris la kaleŝon tra la pordegon

de la kupolita halo. 

“Ĝi ne aspektas tre hejmeca,” diris Doroteo, 

rigardante la senmeblan ĉambron. “Sed ĝi ja estas

loĝejo.” 

“Kial estas tiuj truoj supre?” demandis la knabo, 

indikante kelkajn malfermaĵojn proksimajn al la

plejsupro de la kupolo. 

“Ili aspektas pordoj,” diris Doroteo; “sed mankas

ŝtuparoj por atingi ilin.” 

“Vi forgesas ke ŝtuparoj ne estas bezonataj,” 

74

Doroteo Plukas la Princinon

rimarkis la Sorĉisto. “Ni suprenmarŝu, por trovi kien

kondukas la pordoj.” 

Dirinte tion li komencis marŝi en la aeron cele al

la altaj malfermaĵoj, kaj Doroteo kaj Zeb sekvis lin. 

Estis tia grimpado kian oni spertas kiam oni marŝas

supren laŭ monteto, kaj ili estis preskaŭ senspiraj kiam

ili atingis la vicon de malfermaĵoj, kiujn ili trovis esti

pordejoj lasantaj eniron en koridorojn en la supra

parto de la domo. Post tiuj koridoroj ili trovis multajn

malgrandajn ĉambrojn konektitajn al la koridoroj, 

kelkaj estis meblitaj per vitraj benkoj, tabloj kaj seĝoj. 

Sed tute mankis litoj. 

“Eble ĉi tiuj homoj neniam dormas,” diris la

knabino. 

“Nu, ŝajne tute ne ekzistas nokto en ĉi tiu lando,” 

Zeb respondis. “Tiuj koloraj sunoj estas en precize la

sama loko kie ili estis kiam ni alvenis, kaj se ne estas

subsubiro ne povas esti nokto.” 

“Tute vere,” konsentis la Sorĉisto. “Sed delonge mi

ne dormas, kaj mi estas laca. Do mi intencas kuŝiĝi

sur unu el tiuj malmolaj vitraj benkoj kaj dormeti.” 

“Ankaŭ mi,” diris Doroteo, kaj ŝi elektis ĉambreton

ĉe la fino de la koridoro. 

Zeb reiris malsupren por maljungi Jaĉjon, kiu, 

kiam li trovis sin libera, ruliĝis kelkfoje kaj post tio

75

!(images/000060.png)

Doroteo kaj la Sorĉisto en Oz

endormiĝis dum Heŭreka premis sin komforte al lia

granda, osteca korpo. Post tio la knabo reiris al unu

el la supraj ĉambroj, kaj malgraŭ la malmoleco de la

vitra benko baldaŭ estis en la lando de dormo. 

76

!(images/000013.png)

IAM la Sorĉisto vekiĝis la ses koloraj

sunoj ankoraŭ briladis sur la Landon de

la Mangabuoj same kiel ĉiam depost lia

alveno. La vireto, bone dorminte, sentis

sin ripozinta kaj refreŝigita, kaj rigardante

tra la vitra muro de la ĉambro li vidis

Z e b o n s i d a n t a s u r s i a b e n k o k a j

oscedanta. Do la Sorĉisto eniris al li. 

“Zeb,” diris li, “mia balono ne plu

utilas en ĉi tiu stranga lando, do plejbone

estos lasi ĝin sur la placo kien ĝi falis. Sed

en la korbo estas kelkaj aĵoj kiujn mi volas

gardi kun mi. Bonvolu venigi al mi mian

valizon, du lanternojn, kaj skatolon da keroseno kiu

estas sub la benko. Nenion alian en ĝi mi tre volas.” 

77

Doroteo kaj la Sorĉisto en Oz

Do la knabo volonte plenumis tiun taskon, kaj

kiam li revenis Doroteo jam estis veka. Tiam la trio

interkonsiliĝis por decidi kion nun fari, sed li ne povis

elpensi metodon plibonigi ilian staton. 

“Al mi ne plaĉas ĉi tiuj veg’talaj homoj,” diris la

knabineto. “Ili estas malvarmaj kaj malrigidaj, kiaj

ĝardena brasiko, malgraŭ ilia beleco.” 

“Mi akordas kun vi. Estas ĉar mankas varma sango

en ili,” komentis la Sorĉisto. 

“Kaj ili ne havas korojn; do ili ne kapablas ami—

eĉ ne sin mem,” deklaris la knabo. 

“La Princino estas belaspekta,” daŭrigis Doroteo, 

penseme; “sed efektive ŝi ne multe plaĉas al mi. Se

ekzistus alia loko al kiu ni povus iri, mi volonte irus

tien.” 

“Sed ĉu ja ekzistas alia loko?” demandis la Sorĉisto. 

“Mi ne scias,” ŝi respondis. 

Ĝuste tiam ili aŭdis la grandan voĉon de Jaĉjo la

fiakro-ĉevalo voki ilin, kaj irinte al la pordejo

kondukanta al la kupolo ili vidis la Princinon kaj

gregon de ŝiaj regatoj enirintajn la Domon de la

Magiisto. 

Do ili malsupreniris por saluti la belan vegetalan

virinon, kiu diris al ili:

“Mi konsultadis miajn konsilistojn pri vi vianduloj, 

78

La Mangabuoj Montriĝas Danĝeraj

kaj ni decidis ke vi ne apartenas al la Lando de la

Mangabuoj kaj devas malresti ĉi tie.” 

“Kiel ni povos foriri?” demandis Doroteo. 

“Nu, kompreneble vi ne povas foriri; do vi estas

detruendaj,” estis la respondo. 

“Kiel?” demandis la Sorĉisto. 

“Ni ĵetos la tri homojn inter vi en la Ĝardenon de

la Grimpoplantoj,” diris la Princino, “kaj ili baldaŭ

dispremos vin kaj glutos viajn korpojn por pligrandigi

sin. La bestojn kiuj estas kun vi ni pelos al la montoj

kaj metos en la Nigran Abismon. Tiam ne plu ekzistos

en nia lando ĝiaj malbonvenaj vizitantoj.” 

“Sed vi bezonas Magiiston,” diris la Sorĉisto, “kaj

neniu el la kreskantaj estas jam sufiĉe matura por

plukiĝo. Mi estas pli potenca ol ĉiu dornkovrita

magiisto kiu iam kreskis en via ĝardeno. Kial detruu

min?” 

“Estas vere ke ni bezonas Magiiston,” agnoskis la

Princino, “sed oni informis min ke unu el la niaj estos

preta por plukiĝo post nur kelkaj tagoj, por anstataŭi

Gŭigon, kiun vi disdividis antaŭ ol li estis preta por

plantiĝo. Ni vidu viajn artojn, kaj la sorĉojn kiujn vi

kapablas. Post tio mi decidos ĉu aŭ ne detrui vin kun

la aliaj.” 

Je tio la Sorĉisto riverencis antaŭ la popolo kaj

79

Doroteo kaj la Sorĉisto en Oz

ripetis sian trukon per kiu li aperigis la naŭ porketojn

kaj remalaperigis ilin. Li faris tion vere tre lerte, kaj

la Princino rigardis la strangajn porketojn kvazaŭ ili

mirigis ŝin tiom kiom eblus mirigi vegetalan personon. 

Sed poste ŝi diris:

“Mi aŭdis pri tiu mirinda magio. Sed ĝi faras

nenion valoran. Kion alian vi kapablas fari?” 

La Sorĉisto strebis pensi. Li kunmetis la partojn de

la tranĉa parto de sia glavo kaj starigis ĝin tre lerte sur

la pinto de sia nazo. Sed eĉ tio ne kontentigis la

Princinon. 

Ĝuste tiam lia okulo ekvidis la lanternojn kaj la

skatolon da keroseno kiujn Zeb alportis el la korbo de

la balono, kaj tiuj ordinaraĵoj donis al li lertan ideon. 

“Via Moŝto,” diris li, “mi nun pruvos mian magion

per la kreo de du sunoj kiujn vi neniam antaŭe vidis; 

ankaŭ mi montros Detruiston multe pli timigan ol viaj

Grimpoplantoj.” 

Do li metis Doroteon unuflanken de si kaj la

knabon aliflanken kaj metis lanternon sur ambaŭ

iliajn kapojn. 

“Ne ridu,” li flustris al ili, “ĉar tio ruinigus la

imponon de mia magio.” 

Post tio, tre digne kaj kun aspekto de granda

graveco sur sia ĉifita vizaĝo, la Sorĉisto elprenis sian

80

!(images/000010.jpg)

“NUN, PRINCINO,” EKDIRIS LA SORĈISTO. 

La Mangabuoj Montriĝas Danĝeraj

skatoleton de alumetoj kaj fajrigis la du lanternojn. 

Ilia brilo estis tre malforta kompare kun la radiado de

la ses grandaj koloraj sunoj; tamen ili brilis firme kaj

klare. Tio multe imponis la Mangabuojn ĉar ili antaŭe

neniam vidis lumon ne venintan rekte el iliaj sunoj. 

Post tio la Sorĉisto verŝis flaketon de oleo el la ujo

sur la vitran plankon, kie ĝi kovris larĝan surfacon. 

Kiam li fajrigis la oleon cent flamaj langoj ekbrulis, 

kaj la efekto estis vere impona. 

“Nun, Princino,” ekdiris la Sorĉisto, “tiuj konsilistoj

v i a j k i u j v o l i s ĵ e t i n i n e n l a Ĝ a r d e n o n d e Grimpoplantoj paŝu en ĉi tiun lumocirklon. Se ili

bone konsilis vin, kaj pravis, ili tute ne suferos

damaĝon. Sed se iu konsilis vin erare, la lumo velkigos

lin.” 

Al la konsilistoj de la Princino tute ne plaĉis ĉi tiu

provo; sed ŝi ordonis ke ili paŝu en la flamon kaj unu

post la alia ili faris tion, kaj estis tiom bruligitaj ke

baldaŭ la aero estis tute plena de odoro simila al tiu

de rostitaj terpomoj. Kelkaj Mangabuoj falis kaj estis

tirendaj el la fajro, kaj ĉiuj tiom velkis ke necesos tuj

planti ilin. 

“Sinjoro,” diris la Princino al la Sorĉisto, “vi estas

pli potenca ol ĉiu Magiisto konita de ni. Ĉar estas

evidente ke mia popolo miskonsilis min, mi ne ĵetos

83

Doroteo kaj la Sorĉisto en Oz

vin, la tri homojn, en la timigan Ĝardenon de la

Grimpoplantoj; sed necesos peli viajn bestojn en la

Nigran Abismon en la monto, ĉar miaj regatoj tute ne

povas toleri ilin ĉeeston.” 

Al la Sorĉisto tiom plaĉis savi la du infanojn kaj sin

ke li nenion diris kontraŭ tiu dekreto; sed post la

foriro de la Princino kaj Jaĉjo kaj Heŭreka protestis

ke ili ne volas iri en la Nigran Abismon, kaj Doroteo

promesis fari ĉion eblan por savi ilin de tia sorto. 

Dum du aŭ tri tagoj post tio—se ni nomas tagoj la

periodojn inter dormoj, ĉar ne estis nokto por dividi

la horojn en tagojn—niaj amikoj tute ne estis ĝenitaj. 

Ili eĉ estis permesataj pace loĝi en la Domo de la

Magiisto kvazaŭ ĝi apartenus al ili, kaj vagi en la

ĝardenoj serĉante manĝaĵojn. 

Unufoje ili proksimiĝis al la barita Ĝardeno de la

Grimpoplantoj, kaj marŝinte alten en la aero ili

subrigardis ĝin tre interesate. Ili vidis aron da

grimpoplantoj implikitaj kaj tordiĝantaj kaj

kunturniĝantaj kvazaŭ aro de grandaj serpentoj. Ĉion

tuŝitan de la grimpoplantoj ili dispremis, kaj niaj

aventurantoj vere dankis pro sia eskapo el la neceso

ĵetiĝi inter ilin. 

Kiam ajn la Sorĉisto endormiĝis li prenis la naŭ

porketojn el sia poŝo kaj lasis ilin ĉirkaŭkuradi sur la

84

La Mangabuoj Montriĝas Danĝeraj

planko de lia ĉambro por amuzi sin kaj iom ekzerci

sin; kaj unufoje ili trovis lian vitran pordon parte

malfermita kaj promenis en la koridoron kaj post tio

en la malsupran parton de la granda kupolo, marŝante

tra la aero tiom facile kiel Heŭreka. Ili jam konis la

katidon, do ili rapidis al kie ŝi kuŝas apud Jaĉjo kaj

komencis petoladi kaj ludi kun ŝi. 

La fiakro-ĉevalo, kiu neniam longe dormis

seninterrompe, sidiĝis sur siaj koksoj kaj aprobe

rigardis la porketojn kaj la katidon. 

“Ne tro malmilde\!” li vokis, kiam Heŭreka

renversis dikan porketon per piedbato; sed tio neniam

ĝenis la porketojn, kiuj multe ĝuis la ludon. 

Subite ili suprenrigardis kaj trovis la ĉambron plena

de la silentaj, solenokulaj Mangabuoj. Ĉiu el la

vegetaluloj portis branĉon kovritan de akraj dornoj, 

kiun ili defie puŝis al la ĉevalo, la katido kaj la

porketoj. 

“He—ĉesigu la stultaĵon\!” Jaĉjo muĝis, kolere; sed

pikite unu-dufoje li levis sin sur siajn kvar krurojn kaj

formovis sin de la dornoj. 

La Mangabuoj staris ĉirkaŭ ilin laŭ solidaj vicoj, 

sed lasis malferman spacon kiu permesis iri al la

pordejo de la halo; do la bestoj malrapide retreniris ĝis

ili trovis sin pelitaj el la ĉambro kaj en la straton. Tie

85

Doroteo kaj la Sorĉisto en Oz

estis pli da vegetaluloj kun dornoj, kaj silente ili urĝis

la nun timoplenajn bestojn laŭlonge de la strato. Jaĉjo

devis tre zorgi por ne paŝi sur la porketojn, kiuj kuris

sub liaj piedoj muĝante kaj kriante, dum Heŭreka, 

fivoĉante kaj mordante kontraŭ la dornoj puŝitaj al ŝi, 

ankaŭ strebis protekti la belajn uletojn. Malrapide sen

senpaŭze la senkoraj Mangabuoj plupelis ilin ĝis

trapasi la urbon kaj la ĝardenojn kaj atingi la larĝajn

ebenaĵojn kiuj kondukis al la monto. 

“Kion ili ja celas?” demandis la ĉevalo, saltante por

eskapi dornon. 

“Nu, ili pelas nin al la Nigra Abismo, en kiun ili

minacis ĵeti nin,” respondis la katido. “Se mi estus

granda kiel vi, Jaĉjo, mi batalus ĉi tiujn mizerajn

naporadikojn\!” 

“Kiel vi farus tion?” demandis Jaĉjo. 

“Mi batus per iu el tiuj longaj kruroj kaj ferŝuitaj

piedoj.” 

“Bone,” diris la ĉevalo; “tion mi faros.” 

Post momenteto li subite retrenpaŝis cele al la aro

da Mangabuoj kaj batis per siaj malantaŭaj kruroj

kiom eble plej forte. Deko da ili kunfrapiĝis kaj falis

surteren, kaj vidinte sian sukceson Jaĉjo multfoje

piedbatis, kurante en la vegetalan aron, frapante ilin

ĉiudirekten kaj forkurigante la aliajn celantajn eskapi

86

!(images/000064.png)

La Mangabuoj Montriĝas Danĝeraj

de liaj feraj kalkanumoj. Heŭreka helpis lin flugante

kontraŭ la vizaĝojn de la malamikoj kaj gratante kaj

mordante furioze, kaj la katido ruinigis tiom da

vegetalaj surfacoj ke la Mangabuoj timis ŝin tiom kiom

la ĉevalon. 

Sed la malamikoj tro multis kaj ne estis longe

forpeleblaj. Jaĉjo kaj Heŭreka laciĝis, kaj kvankam la

batalkampo estis dike kovrita de dispremitaj kaj

damaĝitaj Mangabuoj, niaj bestaj amikoj fine devis

cedi kaj lasi sin peliĝi al la monto. 

87

!(images/000015.png)

IAM ili venis al la monto ĝi montriĝis

severa, turanta bloko de alta verda vitro, 

kaj aspektis nekredeble morna kaj forpuŝa. 

Duone al la supro estis oscedanta kaverno, 

nigra kiel la nokto post la limo de la

atingo de la ĉielarkaj radioj de la koloraj

sunoj. 

La Mangabuoj pelis la ĉevalon kaj la

katidon kaj la porketojn en tiun nigran

truon kaj, enpuŝinte ankaŭ la kaleŝon—

ĉar ŝajne kelkaj el ili trenis ĝin el la tre

fora kupolita halo—ili komencis starigi

grandajn vitrajn rokojn, unu super la alia, 

en la enirejon, tiel ke la enkarcerigitoj ne povos reeliri. 

“Estas aĉe\!” ĝemegis Jaĉjo. “Verŝajne estas la fino

88

En la Nigran Abismon kaj El-en

de niaj aventuroj.” 

“Se la Sorĉisto estus ĉi tie,” diris unu el la porketoj, 

larmante amare, “li ne lasus nin tiom suferi.” 

“Ni devus esti vokintaj lin kaj Doroteon kiam oni

unue atakis nin,” aldonis Heŭreka. “Sed ne gravas; 

kuraĝon, amikoj, kaj mi iros informi niajn mastrojn

pri kie vi estas, kaj instigi ilin savi vin.” 

La buŝo de la truo nun estis preskaŭ plenigita, sed

la katido eksaltis tra la restanta aperturo kaj tuj rapidis

en la aeron. La Mangabuoj vidis ŝin eskapi, kaj pluraj

el ili levis siajn dornojn kaj ĉasis ŝin tra la aero. Sed

Heŭreka estis malpli peza ol la Mangabuoj, kaj

kvankam ili povis supreniri nur tridek metrojn super

la tero la katido trovis ke ŝi povas supreniri preskaŭ

sesdek metrojn. Do ŝi kuris trans iliajn kapojn ĝis ŝi

trovis ke ili estas multe malantaŭe kaj sube kaj ŝi

atingis la urbon kaj la Domon de la Magiisto. Tie ŝi

eniris la fenestron de Doroteo en la kupolo kaj vekis

ŝin. 

Tuj kiam la knabineto sciis kio okazis ŝi vekis la

Sorĉiston kaj Zebon, kaj tuj ili preparis eliri por savi

Jaĉjon kaj la porketojn. La Sorĉisto portis sian valizon, 

kiu estis tre multepeza, kaj Zeb portis la du lanternojn

kaj la oleujon. La kana valizo de Doroteo estis

ankoraŭ sub la benko de la kaleŝo, kaj bonfortune la

89

Doroteo kaj la Sorĉisto en Oz

knabo ankaŭ metis la jungilaron en la kaleŝon kiam

li forprenis ĝin de Jaĉjo por ke la ĉevalo povu kuŝiĝi

kaj ripozi. Do la knabino bezonis porti nur la katidon, 

kiun ŝi tenis proksima al sia brusto kaj provis

komfortigi, ĉar ĝia malgranda koro ankoraŭ bategis

rapide. 

Kelkaj el la Mangabuoj vidis ilin tuj kiam ili eliris

la Domon de la Magiisto; sed kiam ili komencis marŝi

direkte al la monto la vegetala popolo permesis ke ili

pluiru sen ĝeno, tamen oni grege sekvis ilin por ke ili

ne retreniru. 

Post nelonge ili proksimiĝis al la Nigra Abismo, kie

multe okupata svarmo da Mangabuoj, kiujn estris ilia

Princino, plenigadis la enirejon per vitraj rokoj. 

“Haltu, mi ordonas\!” kriis la Sorĉisto, per kolera

tono, kaj tuj li komencis malkonstrui la rokojn por

liberigi Jaĉjon kaj la porkidojn. Anstataŭ malhelpi lin

fari tion ili malantaŭe staris silente ĝis li faris sufiĉe

grandan truon en la bariero, kaj tiam laŭ ordono de

la Princino ili ĉiuj saltis antaŭen kaj etendis siajn

akrajn dornojn. 

Doroteo saltetis en la enirejon por eviti pikiĝon, kaj

Zeb kaj la Sorĉisto, spertinte kelkajn pikojn de la

dornoj, volonte sekvis ŝin. Tuj la Mangabuoj komencis

rekonstrui per la rokoj el vitro, kaj kiam la vireto

90

!(images/000024.png)

TRA LA NIGRA ABISMO. 

Doroteo kaj la Sorĉisto en Oz

ekkomprenis ke ili entombiĝos en la monto li diris al

la infanoj:

“Miaj karaj, kion ni faru? Elsaltu kaj batalu?” 

“Kiel utilus?” respondis Doroteo. “Mi egalvolonte

mortus ĉi tie kiel vivus inter tiuj kruelaj kaj senkoraj

uloj.” 

“Tion mi sentas ankaŭ,” komentis Zeb, frotante

siajn vundojn. “Mi plensufiĉe spertis la Mangabuojn.” 

“Bone,” diris la Sorĉisto; “mi aprobas kion ajn vi

decidos. Sed ni ne povos longe vivi en ĉi tiu kaverno, 

tio estas certa.” 

Rimarkinte ke la lumo malfortiĝas li prenis siajn

naŭ porketojn, karese frapetis la dikan kapeton de ĉiu

el ili, kaj zorge metis ilin en sian internan poŝon. 

Zeb lumigis alumeton kaj fajrigis unu el la

lanternoj. La radioj de la koloraj sunoj nun por ĉiam

estis elŝlositaj, ĉar la lastaj breĉoj estis jam plenigitaj

en la muro kiu apartigis ilian karceron de la Lando

de la Mangabuoj. 

“Kiom granda estas ĉi tiu tr uo?” demandis

Doroteo. 

“Mi esploros ĝin por trovi,” respondis la knabo. 

D o l i p o r t i s l a l a n t e r n o n e n l a i n t e r n o n longadistance, dum Doroteo kaj la Sorĉisto sekvis

apud li. Ili supozis ke ili trovos la finon de la kaverno, 

92

En la Nigran Abismon kaj El-en

sed, anstataŭe, ĝi deklivetis supren tra la granda vitra

monto, laŭ direkto kiu promesis konduki ilin al la

flanko kontraŭ la lando Mangabua. 

“Ne malbona vojo,” komentis la Sorĉisto, “kaj se ni

sekvos ĝin eble ĝi kondukos nin al pli komforta loko

ol ĉi tiu nigra poŝo en kiu ni nun troviĝas. Mi supozas

ke la vegetalaj homoj ĉiam timis eniri la kavernon pro

ĝia senlumeco; sed ni havas lanternojn por lumigi la

vojon, do mi proponas ke ni komencu marŝi kaj trovu

kien kondukas ĉi tiu tunelo en la monto.” 

La aliaj volonte konsentis pri tiu sencohava

propono, kaj tuj la knabo komencis jungi Jaĉjon al la

kaleŝo. Kiam ĉio estis preta la trio sidiĝis en la kaleŝo

kaj Jaĉjo komencis zorgoplene sekvi la vojon, Zeb

ŝoforis dum la Sorĉisto kaj Doroteo tenis po unu

brilantan lanternon tiel ke la ĉevalo povu vidi kien iri. 

Kelkfoje la tunelo estis tiom mallarĝa ke la radoj

de la kaleŝo frotis la flankojn; poste ĝi larĝiĝis kiel

strato; sed la planko plejparte estis glata, kaj dumlonge

ili veturis sen akcidento. Jaĉjo kelkfoje haltis por

ripozi, ĉar la grimpado estis dekliva kaj laciga. 

“Certe ni jam iris tiom alten kiel la sunoj,” diris

Doroteo. “Mi ne sciis ke ĉi tiu monto estas tiom alta.” 

“Nu certe ni estas tre multe for de la Lando de la

Mangabuoj,” aldonis Zeb; “ĉar ni oblikve foriras de ĝi

93

!(images/000068.png)

Doroteo kaj la Sorĉisto en Oz

ekde la komenco.” 

Sed ili plu senpaŭze veturis, kaj ĝuste kiam Jaĉjo

estis preskaŭ tutlaca pro sia longa marŝado la vojo

subite plilumiĝis, kaj Zeb estingis la lanternojn por

ŝpari la oleon. 

Ĝojigis ilin trovi ke blanka lumo nun salutas ilin, 

ĉar ili ĉiuj enuis pro la koloraj ĉielarkaj lumoj kiuj, 

post kelka tempo, dolorigis iliajn okulojn per siaj

konstante ŝanĝiĝantaj radioj. La flankoj de la tunelo

aperis antaŭ ili kiel la interno de longa teleskopo, kaj

la planko fariĝis pli ebena. Jaĉjo rapidigis siajn

lantiĝintajn paŝojn pro tiu promeso de rapida finiĝo

de la senluma koridoro, kaj post nur kelkaj momentoj

ili eliris la monton kaj trovis sin vizaĝ’-al-vizaĝe kun

nova kaj ĉarma lando. 

94

!(images/000072.png)

ELEGA valo bonvenigis ilin fine de ilia

veturo tra la vitra monto. Ĝi havis

formon kia tiu de la interna parto de

grandega taso, kun alia severa monto

videbla transe, kaj facilaj, belaj verdaj

montetoj ambaŭfine. La tuta valo estis

aranĝita kun belaj gazonoj kaj ĝardenoj, 

kiujn transiris ŝtoneraj padoj, kaj kun

aretoj de belaj dignaj arboj tie kaj tie tra

la tuta pejzaĝo. Ankaŭ estis fruktarbaroj

sur kiuj estis bongustegaj fruktoj tute

nekonataj en nia mondo. Allogaj riveretoj

kun kristala akvo fluis brilante inter la florkovritaj

bordoj, kaj dismetitaj sur la valo estis dekoj de la plej

95

Doroteo kaj la Sorĉisto en Oz

arkaikaspektaj pitoreskaj dometoj kiujn iam vidis niaj

veturantoj. Neniuj domoj estis en grupoj, kiel vilaĝoj

aŭ vilaĝetoj; ĉiu havis proprajn grandajn kortojn kaj

estis ĉirkaŭata de fruktarbaroj kaj ĝardenoj. 

Dum la novevenintoj rigardadis tiun elegantegan

scenon ilin ravis ĝia beleco kaj la odoro kiu plenigis

la mildan aeron, kiun ili dankeme spiris post la

karcereca atmosfero de la tunelo. Pluraj minutoj uziĝis

per silenta admirado antaŭ ol ili rimarkis du tre

unikajn kaj nekutimajn faktojn pri ĉi tiu valo. Unu, 

ke ĝin lumigis io nevidebla; ĉar nek suno nek luno

estis en la arka blua ĉielo, kvankam ĉiu objekto estis

iluminata per klara kaj perfekta lumo. La dua kaj eĉ

pli unika fakto estis la manko de ĉia ajn loĝanto en

ĉi tiu belega loko. El sia alta pozicio ili povis vidi la

tutan valon, sed ne eĉ unusolan moviĝantan objekton

ili povis vidi. Ĉio aspektis mistere dezerta. 

La monto ĉiflanke ne estis vitra, sed konsistis el

ŝtono simila al granito. Malgraŭ iom da malfacileco

kaj da danĝero Jaĉjo tiris la kaleŝon trans la nefiksitajn

rokojn ĝis atingi la subajn verdajn gazonojn, kie

komenciĝis la padoj kaj fruktarbaroj kaj ĝardenoj. La

plej proksima dometo estis ankoraŭ for. 

“Eksterordinare bele, ĉu ne?” kriis Doroteo, per

ĝoja voĉo, dum ŝi saltis el la kaleŝo kaj lasis Heŭrekan

96

La Valo de Voĉoj

kuri ludante sur la velureca herbaro. 

“Jes ja\!” respondis Zeb. “Ni estis bonfortunaj pro

nia fuĝo for de tiuj aĉaj vegetaluloj.” 

“Ne estus malagrable,” komentis la Sorĉisto, 

ĉirkaŭrigardante, “devi loĝi ĉi tie por ĉiam. Ni ne

povus trovi pli belan lokon, mi certas pri tio.” 

Li prenis la porketojn el sia poŝo kaj lasis ilin

kuradi sur la herbaro, kaj Jaĉjo gustumis buŝplenon da

verdaj folioj kaj deklaris ke li estas tre kontenta pri la

nova kamparo. 

“Tamen ni ne povas marŝi en la aero ĉi tie,” vokis

Heŭreka, kiu provis malsukcese; sed la aliaj kontentis

marŝante sur la tero, kaj la Sorĉisto diris ke sendube

ili estas pli proksimaj al la surfaco de la tero ol en la

lando Mangabua, ĉar ĉio estis pli hejmsimila kaj

natura. 

“Sed kie estas la homoj?” demandis Doroteo. 

La vireto nee skuis sian kalvan kapon. 

“Ne povas imagi, mia kara,” li respondis. 

Ili aŭdis la subitan pepadon de birdo, sed ili ne

povis trovi la beston ie ajn. Malrapide ili marŝis laŭ la

pado cele la plej proksiman dometon, la porketoj

kuradis kaj petole ludadis apud ili kaj Jaĉjo paŭzis je

ĉiu paŝo por nova buŝpleno da herbo. 

Baldaŭ ili atingis malaltan planton kiu havis larĝajn, 

97

Doroteo kaj la Sorĉisto en Oz

etendiĝantajn foliojn, en kies centro kreskis unusola

frukto proksime granda kiel persiko. La frukto estis

tiom fajnkolora kaj tiom odoroplena, kaj aspektis tiom

alloga kaj bongusta ke Doroteo haltis kaj diris:

“Laŭ via supozo, kio estas?” 

La porketoj rapide flaris la frukton, kaj antaŭ ol la

knabino povis etendi sian manon por pluki ĝin ĉiu el

la naŭ uletoj alkuris kaj komencis manĝi ĝin tre

fervore. 

“Nu, bona frukto,” diris Zeb, “evidente, ĉar tiuj

bubetoj tiom avide manĝis ĝin.” 

“Kie ili estas?” demandis Doroteo, miroplene. 

Ĉiuj ĉirkaŭrigardis, sed la porketoj plene malaperis. 

“Jadi\!” kriis la Sorĉisto; “sendube ili forkuris. Sed

mi ne vidis ilin foriri; ĉu vi?” 

“Ne\!” respondis la knabo kaj la knabino, kune. 

“Venu,—poĉjo,\* poĉjo, poĉjo\!” vokis ilia mastro, 

malkviete. 

Pluraj muĝetoj kaj krietoj tuj aŭdiĝis apud liaj

piedoj, sed la Sorĉisto ne povis vidi eĉ unu porketon. 

“Kie vi estas?” li demandis. 

“Nu, tute apud vi,” diris eta voĉo. “Ĉu vi ne vidas

nin?” 

\* Porkĉjo. 

98

!(images/000000.jpg)

“ĈU VERE ESTAS HOMOJ EN ĈI TIU ĈAMBRO?” 

La Valo de Voĉoj

“Ne,” respondis la vireto, senkomprene. 

“Ni vidas vin,” diris alia porketo. 

La Sorĉisto klinis sin kaj elmetis manon, kaj tuj li

sentis la etan dikan korpon de unu el la bestoj. Li

prenis ĝin, sed li ne povis vidi kion li tenas. 

“Estas tre strange,” diris li, sobre. “La porketoj iel

kurioze fariĝis nevideblaj.” 

“Pro ke ili manĝis tiun persikon\!” kriis la katido. 

“Ĝi ne estis persiko, Heŭreka,” diris Doroteo. “Mi

nur esperas ke ĝi ne estis venena.” 

“Ĝi estis bonega, Doroteo,” vokis unu el la

porketoj. 

“Ni manĝos tiom da ili kiom ni povos trovi,” diris

alia. 

“Sed *ni* mem nepre ne manĝu ilin,” la Sorĉisto

avertis la infanojn, “por ke ni ne ankaŭ fariĝu

nevideblaj kaj tiel perdu unu la alian. Se ni trovos

denove tiun strangan frukton ni nepre evitu ĝin.” 

Vokinte la porketojn al si li levis ĉiun el ili, unu

post la alia, kaj metis ilin en sian poŝon; ĉar kvankam

li ne povis vidi ilin tamen li povis senti ilin, kaj kiam

li butonumis sian mantelon li sciis ke ili almenaŭ

provizore estas sekuraj. 

La veturantoj nun rekomencis marŝi cele la

dometon, kiun ili baldaŭ atingis. Ĝi estis bela, 

101

Doroteo kaj la Sorĉisto en Oz

grimpantaj plantoj kreskis dense sur la larĝa antaŭa

verando. La pordo staris malferma kaj tablo troviĝis

en la fronta ĉambro, kun kvar seĝoj apud ĝi. Sur la

tablo estis teleroj, tranĉiloj kaj forkoj, kaj teleroj de

pano, viando kaj fruktoj. La viando estis fume

varmega kaj la tranĉiloj kaj forkoj strange movadis sin

saltante tien kaj tien tre enigme. Sed ŝajne ne eĉ unu

persono estis en la ĉambro. 

“Tre kurioze\!” diris Doroteo, kiu kun Zeb kaj la

Sorĉisto nun staris en la pordejo. 

Eksono de gaja ridado respondis al ŝi, kaj la

tranĉiloj kaj forkoj falis sur la telerojn brue. Unu el la

seĝoj repuŝiĝis de la tablo, kaj tio tiom mirigis kaj

misteris ke Doroteo sentis tenton forkuri pro timo. 

“Venis fremduloj, panjo\!” kriis la akra kaj infana

voĉo de iu nevidato. 

“Tion mi vidas, kara,” respondis alia voĉo, mola kaj

virineca. 

“Kion vi volas?” demandis tria voĉo, per severa, 

malafabla tono. 

“Nu, nu\!” diris la Sorĉisto; “ĉu vere estas homoj en

ĉi tiu ĉambro?” 

“Kompreneble,” respondis la vira voĉo. 

“Kaj—pardonu la stultan demandon—sed, ĉu ĉiu

el vi estas nevidebla?” 

102

La Valo de Voĉoj

“Certe,” la virino respondis, ripetante sian

mallaŭtan, fluan ridadon. “Ĉu vin surprizas ke vi ne

povas vidi la homojn de Vo?” 

“Nu, jes,” balbutis la Sorĉisto. “Ĉiuj homoj antaŭe

viditaj de mi estis tre klare videblaj.” 

“Do el kie vi venis?” demandis la virino, per

scivolema tono. 

“Ni devus esti sur la surfaco de la tero,” klarigis la

Sorĉisto, “sed antaŭ nelonge, dum tertremo, ni falis en

fendon kaj surteriĝis en la Lando de la Mangabuoj.” 

“Aĉuloj\!” kriis la virina voĉo. “Mi aŭdis pri ili.” 

“Ili pelis nin sur monton,” pludiris la Sorĉisto; “sed

ni trovis tunelon kondukantan ĉi tien, do ni venis ĉi

tien. Ĝi estas bela loko. Kiel vi nomas ĝin?” 

“Ĝi estas la Valo de Vo.” 

“Dankon. Ni ankoraŭ ne vidis homojn post nia

alveno, do ni venis al ĉi tiu domo por demandi pri la

vojo.” 

“Ĉu vi malsatas?” demandis la virina voĉo. 

“Mi volonte manĝus,” diris Doroteo. 

“Ankaŭ mi,” aldonis Zeb. 

“Sed ni ne volas trudi nin, mi certigas al vi,” la

Sorĉisto ĝentile komentis. 

“Ne ĝenu vin pri tio,” respondis la vira voĉo, pli

agrabla ol antaŭe. “Vi estas bonvena manĝi.” 

103

Doroteo kaj la Sorĉisto en Oz

Dum li parolis lia voĉo tiom proksimiĝis al Zeb ke

li retrensaltis alarmite. Du infanaj voĉoj ridis gaje pro

tio, kaj Dortoteo nun estis certa ke ne estas danĝero

inter tiom leĝerkoraj homoj, eĉ kvankam tiuj homoj

ne estis videblaj. 

“Kia kurioza besto manĝas la herbon de mia

gazono?” demandis la voĉo de la viro. 

“Tio estas Jaĉjo,” diris la knabino. “Li estas ĉevalo.” 

“Por kio li utilas?” estis la sekva demando. 

“Li tiras la kaleŝon kiu, kiel vi vidas, estas ligita al

li, kaj ni veturas en la kaleŝo anstataŭ marŝi,” ŝi

klarigis. 

“Ĉu li povas batali?” demandis la voĉo de la viro. 

“Ne\! li povas tre forte bati per siaj kalkanoj, kaj

iomete mordi; sed Jaĉjo ne povas verdire batali,” ŝi

respondis. 

“Do la ursoj atakos lin,” diris unu infana voĉo. 

“Ursoj\!” kriis Doroteo. “Ĉu estas ursoj ĉi tie?” 

“Jen unu problemo en nia lando,” respondis la

nevidebla viro. “Multaj grandaj kaj ferocaj ursoj vagas

en la Valo de Vo, kaj kiam ili povas kapti iun el ni ili

manĝas nin; sed ĉar ili ne povas vidi nin, ni malofte

kaptiĝas.” 

“Ĉu ankaŭ la ursoj estas nevideblaj?” demandis la

knabino. 

104

!(images/000008.png)

La Valo de Voĉoj

“Jes; ĉar ili manĝas la dama-fruktojn, kiel ĉiu ĉi tie, 

kaj tio neebligas ke vidu ilin iu okulo, ĉu homa ĉu

besta.” 

“Ĉu la dama-fruktoj kreskas sur malalta arbusto, kaj

aspektas iom similaj al persiko?” demandis la Sorĉisto. 

“Jes,” estis la respondo. 

“Se ĝi nevidebligas vin, kial vi manĝas ĝin?” 

Doroteo demandis. 

“Pro du kialoj, kara,” la voĉo de la virino respondis. 

“La dama-frukto estas la plej bongusta el ĉiuj kreskaĵoj, 

kaj kiam ĝi malvidebligas nin la ursoj ne povas trovi nin

por manĝi nin. Sed nun, karaj vagantoj, via lunĉo estas

sur la tablo, do bonvolu sidiĝi kaj manĝi kiom vi volas.” 

105

!(images/000022.png)

A fremduloj sidiĝis tre volonte ĉe la tablo, 

ĉar ili estis ĉiuj malsataj kaj la teleroj nun

estis plenaj de bongustaj manĝaĵoj. Antaŭ

ĉiu sidanto estis telero sur kiu estis

bongustaspekta dama-fr ukto, kaj la

parfumo kiu odoris el la fruktoj estis tiom

alloga kaj dolĉa ke ili sentis tre grandan

tenton manĝi la frukton kaj nevidebliĝi. 

Sed Doroteo satigis sin per aliaj

manĝaĵoj, kaj ŝiaj akompanantoj agis

same, rezistante la tenton. 

“Kial vi ne manĝas la damaojn?” 

demandis la voĉo de la virino. 

“Ni ne volas malv’debliĝi,” respondis la knabino. 

“Sed se vi restos videblaj la ursoj vidos vin kaj

106

Ili Batalas la Nevideblajn Ursojn

manĝos vin,” diris juna voĉo knabina, kiu apartenis al

unu el la infanoj. “Ni la loĝantoj ĉi tie multe preferas

esti nevideblaj, ĉar ni ankoraŭ povas ĉirkaŭpremi kaj

kisi unu la alian, kaj estas tute sekuraj kontraŭ la

ursoj.” 

“Kaj ne necesas ke ni tiom atentu pri niaj vestoj,” 

komentis la viro. 

“Kaj panjo ne scias ĉu aŭ ne mia vizaĝo estas

malpura\!” aldonis la alia infana voĉo, gaje. 

“Sed mi devigas vin lavi ĝin kiam ajn mi

memoras,” diris la patrino; “ĉar tute sendube via

vizaĝo estas malpura, Ianu, negrave ĉu aŭ ne mi vidas

ĝin.” 

Doroteo ridis kaj etendis siajn manojn. 

“Venu ĉi tien, mi petas—Ianu kaj via fratino—por

ke mi palpu vin,” ŝi petis. 

Ili volonte venis al ŝi, kaj Doroteo metis siajn

manojn sur iliajn vizaĝojn kaj formojn kaj decidis ke

unu estas knabino proksimume samaĝa kiel ŝi, kaj la

alia knabo iom pli malgranda. La hararo de la

knabino estis mola kaj leĝera kaj ŝia haŭto tiom glata

kiel sateno. Kiam Doroteo dolĉe tuŝis ŝiajn nazon kaj

orelojn kaj lipojn ili ŝajnis bone kaj delikate formitaj. 

“Se mi povus vidi vin mi certas ke vi estus bela,” 

ŝi deklaris. 

107

Doroteo kaj la Sorĉisto en Oz

La knabino ridis, kaj ŝia patrino diris:

“Ni ne estas vantaj en la Valo de Vo, ĉar ni ne povas

montri nian belecon, kaj bona agado kaj agrablaj

manieroj beligas nin por niaj konatoj. Tamen ni povas

vidi kaj ŝati la belon de la naturo, la delikatajn florojn

kaj arbojn, la verdajn kampojn kaj la klaran bluon de

la ĉielo.” 

“Kion pri la birdoj kaj bestoj kaj fiŝoj?” demandis

Zeb. 

“La birdojn ni ne povas vidi, ĉar ili amas manĝi la

damaojn tiom kiom ni; sed ni aŭdas iliajn dolĉajn

kantojn kaj ĝuas ilin. Nek ni povas vidi la kruelajn

ursojn, ĉar ankaŭ ili manĝas la fruktojn. Sed la fiŝojn

kiuj naĝas en niaj riveretoj ni povas vidi, kaj ofte ni

kaptas kaj manĝas ilin.” 

“Ŝajnas al mi ke vi havas multon por feliĉigi vin eĉ

dum vi estas nevideblaj,” komentis la Sorĉisto. 

“Tamen, ni preferas resti nevideblaj dum ni estas en

via valo.” 

Ĝuste tiam Heŭreka envenis, ĉar ĝis nun ŝi

promenadis ekstere kun Jaĉjo; kaj kiam la katido vidis

la tablon pretan kun manĝaĵoj ŝi kriis:

“Nun vi devas manĝigi min, Doroteo, ĉar mi duone

mortas pro malsato.” 

La infanoj emis timi vidante la malgrandan beston, 

108

Ili Batalas la Nevideblajn Ursojn

kiu memorigis ilin pri la ursoj, sed Doroteo

komfortigis ilin dirante ke Heŭreka estas dorlotbesto

kaj ne povus damaĝi eĉ se ŝi volus. Tiupunkte, ĉar la

aliaj jam antaŭ nun estis sin movintaj for de la tablo, 

la katido saltis sur la seĝon kaj metis siajn piedojn sur

la tukon por vidi kio estas manĝebla. Surprize al ŝi, 

nevidata mano kaptis ŝin kaj tenis ŝin pendanta en la

aero. Heŭreka timfreneziĝis, kaj strebis grati kaj

mordi, do la postan momenton ŝi falis sur la plankon. 

“Ĉu vi vidis tion, Doroteo?” ŝi anhelegis. 

“Jes, kara,” ŝia mastrino respondis; “homoj loĝas en

ĉi tiu domo, kvankam ni ne povas vidi ilin. Kaj vi

devas pli bone konduti, Heŭreka, alie io eĉ pli

malbona okazos al vi.” 

Ŝi metis teleron da manĝaĵoj sur la plankon kaj la

katido manĝis avide. 

“Donu al mi tiun belodoran frukton kiun mi vidis

sur la tablo,” ŝi petegis, kiam ŝi finlekis la teleron. 

“La fruktoj estas damaoj,” diris Doroteo, “kaj vi

neniam eĉ gustumu ilin, Heŭreka, alie vi fariĝos

nev’debla kaj ni tute ne povos vidi vin.” 

La katido rigardis haveme la mapermesitan frukton. 

“Ĉu dolorigas esti nev’debla?” ŝi demandis. 

“Mi ne scias,” Doroteo respondis; “sed multe

dolorigus al mi perdi vin.” 

109

Doroteo kaj la Sorĉisto en Oz

“Nu, bone, mi ne tuŝos ĝin,” decidis la katido; “sed

nepre tenu ĝin for de mi, ĉar la odoro multe tentas.” 

“Ĉu vi povas diri al ni, sinjoro aŭ sinjorino,” diris

la Sorĉisto, parolante al la aero ĉar li ne sciis ĝuste kie

la nevidataj homoj staras, “ĉu ekzistas metodo foriri el

via bela Valo kaj reatingi la surfacon de la Tero?” 

“Nu, oni povas facile foriri el la Valo,” respondis la

voĉo de la viro; “sed por tio vi devos eniri multe

malpli agrablan landon. Rilate al la supro de la tero, 

mi neniam aŭdis ke eblas fari tion, kaj se vi sukcesus

atingi ĝin vi plej verŝajne forfalus.” 

“Ho, ne,” diris Doroteo, “ni estis tie, kaj ni scias.” 

“La Valo de Vo estas certe ĉarma loko,” komentis

la Sorĉisto; “sed ni ne povas esti longe kontentaj en

alia lando ol nia propra. Eĉ se ni renkontos

malagrablajn lokojn survoje necesas, por atingi la

surfacon de la tero, senhalte moviĝi tiudirekten.” 

“Tiukaze,” diris la viro, “estos plej bone ke vi

transiru nian Valon kaj grimpu la spiralan ŝtuparon

interne de la Piramida Monto. La supro de tiu monto

perdiĝas en la nuboj, kaj kiam vi atingos ĝin vi estos

en la terura Lando de Nulo, kie la Gargojloj loĝas.” 

“Kio estas Gargojloj?” demandis Zeb. 

“Mi ne scias, juna sinjoro. Nia plej granda

Ĉampiono, Overman-Anu, iam grimpis la spiralan

110

Ili Batalas la Nevideblajn Ursojn

ŝtuparon kaj batalis naŭ tagojn kontraŭ la Gargojloj

antaŭ ol eskapi ilin kaj reveni; sed li neniam akceptis

priparoli la terurajn ulojn, kaj post nelonge urso kaptis

lin kaj manĝis lin.” 

La vagantojn iom senkuraĝigis tiu malgajiga

raporto, sed Doroteo diris kun ĝemo:

“Se la sola metodo reiri hejmen estas renkonti la

Gurglojn, sekve ni devos renkonti ilin. Ili ne povas esti

pli aĉaj ol la Fia Sorĉistino aŭ la Reĝo de la Knomoj.” 

“Sed memoru ke kunestis la Birdotimigilo kaj la

Stana Lignohakisto por helpi vin konkeri tiujn

malamikojn,” sugestis la Sorĉisto. “Ĝuste nun, mia

kara, eĉ ne unu batalisto estas en via grupo.” 

“Ho, mi supozas ke Zeb povus batali se necesus. 

Ĉu ne, Zeb?” demandis la knabineto. 

“Eble; se estus necese,” respondis Zeb, dubeme. 

“Kaj vi havas la multartikan glavon per kiu vi hakis

la veg’talan Magiiston en du partojn,” la knabino diris

al la vireto. 

“Vere,” li respondis; “kaj en mia valizo estas aliaj

utilaĵoj per kiuj eblus batali.” 

“Kion plej timas la Gargojloj estas bruo,” diris la

voĉo de la viro. “Nia Ĉampiono diris al mi ke kiam

li kriis sian batalkrion la uloj tremis kaj retiris sin, 

hezitante daŭrigi la batalon. Sed ili estis multaj, kaj la

111

Doroteo kaj la Sorĉisto en Oz

Ĉampiono ne povis multe batali ĉar li devis ŝpari sian

spiron por batalado.” 

“Tre bone,” diris la Sorĉisto; “ni ĉiuj povas krii pli

bone ol ni batalas, do ni verŝajne venkos la

Gargojlojn.” 

“Sed diru al mi,” diris Doroteo, “kial tia brava

Ĉampiono lasis ke la ursoj manĝu lin? Kaj se li estis

nev’debla, kaj la ursoj nev’deblaj, kiu scias ke ili

efektive manĝis lin?” 

“La Ĉampiono mortigis dek unu ursojn siatempe,” 

respondis la nevidata viro; “kaj ni scias ke tio estas

vera ĉar kiam ulo mortas la nevidebla sorĉo de la

dama-frukto ĉesas aktivi, kaj la mortigito estas klare

videbla per ĉiuj okuloj. Kiam la Ĉampiono mortigis

urson ĉiu povis vidi ĝin; kaj kiam la ursoj mortigis la

Ĉampionon ni ĉiuj vidis plurajn pecojn de li

disŝutitajn, kompreneble ili remalaperis kiam la ursoj

manĝis ilin.” 

Ili nun adiaŭis la afablajn sed nevideblajn homojn

de la dometo, kaj ili rekomencis sian veturon, kiam la

viro indikis al ili altan, piramidforman monton

aliflanke de la Valo, kaj informis ilin kiel veturi por

atingi ĝin. 

Ili sekvis la bedon de larĝa rivero kaj pasis plurajn

aliajn belajn dometojn; sed kompreneble ili vidis

112

Ili Batalas la Nevideblajn Ursojn

neniun, nek iu parolis al ili. Fruktoj kaj floroj kreskis

abunde ĉie, kaj ili vidis multajn el la bongustegaj

damaoj kiujn tiom amis la popolo de Vo. 

Ĉirkaŭ la tagmezo ili haltis por lasi ke Jaĉjo ripozu

en la ombro de bela fruktarbaro, kaj dum ili plukis

kaj manĝis kelkajn ĉerizojn kaj prunojn kreskantajn

tie softa voĉo subite diris al ili:

“Estas ursoj proksime. Atentu.” 

La Sorĉisto tuj elprenis sian glavon, kaj Zeb

ekprenis la ĉeval-vipon. Doroteo grimpis en la kaleŝon, 

kvankam Jaĉjo estis maljungita kaj paŝtadis sin iom

for. 

La posedanto de la nevidata voĉo ridis leĝere kaj

diris:

“Vi ne povos eskapi la ursojn tiel.” 

“Kiel ni *povos* eskapi?” demandis Doroteo, nervoze, 

ĉar nevidata danĝero estas ĉiam la plej malfacile

frontata. 

“Vi devos uzi la riveron,” estis la respondo. “La

ursoj ne atakos surrivere.” 

“Sed ni dronus\!” kriis la knabino. 

“Ho, tio ne necesos,” diris la voĉo, kiu laŭ siaj

malseveraj tonoj ŝajne apartenis al juna knabino. “Vi

estas fremduloj en la Valo de Vo, kaj ŝajne ne konas

niajn kutimojn; do mi klopodos savi vin.” 

113

!(images/000021.png)

ESKAPAS LA NEVIDEBLAJN URSOJN. 

Ili Batalas la Nevideblajn Ursojn

La postan minuton larĝfolia planto estis tirita el la

grundo kie ĝi kreskis kaj tenata pendante en la aero

antaŭ la Sorĉisto. 

“Sinjoro,” diris la voĉo, “frotu ĉi tiujn foliojn sur la

plandojn de viaj piedoj, kaj tiel vi povos marŝi sur la

akvo sen sinki sub la surfacon. Tio estas sekreto kiun

ne konas la ursoj, kaj ni la popolo de Vo kutime

marŝas sur la akvo kiam ni vojaĝas, kaj tiel eskapas

niajn malamikojn.” 

“Dankon\!” kriis la Sorĉisto, ĝoje, kaj tuj li frotis

folion sur la plandumojn de la ŝuoj de Doroteo kaj de

si. La knabino prenis folion kaj frotis ĝin sur la

piedojn de la katido, kaj la reston de la planto ŝi donis

al Zeb, kiu, frotinte ĝin sur siajn proprajn piedojn, 

zorge frotis ĝin sur ĉiujn kvar piedojn de Jaĉjo kaj

poste sur la pneŭmatikojn de la kaleŝo. Li preskaŭ

finis ĉi tiun lastan taskon kiam malalta muĝo estis

subite aŭdata kaj la ĉevalo komencis ĉirkaŭsaltadi kaj

bati feroce per siaj kalkanoj. 

“Rapide\! Al la akvo, aŭ vi perdiĝos\!” kriis ilia

nevidata amiko, kaj senhezite la Sorĉisto tiris la

kaleŝon malsupren laŭ la rando kaj sur la larĝan

riveron, ĉar Doroteo ankoraŭ sidis en ĝi kun Heŭreka

en siaj brakoj. Ili tute ne sinkis, pro la kapabloj de la

stranga planto kiun ili uzis, kaj kiam la kaleŝo estis

115

Doroteo kaj la Sorĉisto en Oz

en la mezo de la rivero la Sorĉisto reiris al la bordo

por helpi Zebon kaj Jaĉjon. 

La ĉevalo saltadis sovaĝe, kaj du-tri profundaj

tranĉvundoj aperis sur ĝiaj flankoj, el kiuj la sango

fluis libere. 

“Kuru al la rivero\!” kriis la Sorĉisto, kaj Jaĉjo rapide

liberigis sin de siaj nevidataj tormentantoj per kelkaj tre

fortaj piedbatoj kaj poste obeis. Tuj kiam li trotis sur la

surfacon de la rivero li trovis sin ekster danĝero, kaj Zeb

jam kuradis trans la akvon al Doroteo. 

Dum la malgranda Sorĉisto turnis sin por sekvi li

sentis varmegan spiron sur sia vango kaj aŭdis

malaltan, ferocan muĝon. Tuj li komencis trapiki la

aeron per sia glavo, kaj li sciis ke li frapis ion ĉar kiam

li retiris la klingon, de ĝi gutadis sango. Kiam li la

trian fojon puŝis la armilon aŭdiĝis laŭta muĝo kaj

falo, kaj subite ĉe liaj piedoj aperis la formo de granda

ruĝa urso, kiu estis preskaŭ granda kiel la ĉevalo kaj

multe pli forta kaj feroca. La besto estis tute morta pro

la glavpuŝoj, kaj rigardinte ĝiajn timigajn ungojn kaj

akrajn dentojn la vireto turnis sin panike kaj rapidegis

sur la akvon, ĉar aliaj minacaj muĝoj diris al li ke pli

da ursoj proksimas. 

Sur la rivero, tamen, la aventurantoj ŝajnis tute

sekuraj. Doroteo kaj la kaleŝo flosis malrapide laŭ la

116

Ili Batalas la Nevideblajn Ursojn

rivero kun la akvofluo, kaj la aliaj rapidis rekuniĝi kun

ŝi. La Sorĉisto malfermis sian valizon kaj elprenis

plastron per kiu li riparis la vundojn kiujn Jaĉjo ricevis

de la ungoj de la ursoj. 

“Mi kredas ke estos plejbone resti ĉe la rivero post

nun,” diris Doroteo. “Se nia nekonata amiko nin ne

avertus kaj dirus al ni kion fari, ni ĉiuj jam estus

mortaj.” 

“Tio estas vera,” konsentis la Sorĉisto, “kaj ĉar la

rivero ŝajnas moviĝi direkte al la Piramida Monto ĝi

estos nia plej facila vojo.” 

Zeb denove jungis Jaĉjon al la kaleŝo, kaj la ĉevalo

trotadis tirante ilin rapide sur la glata akvo. La katido

unue timegis malsekiĝon, sed Doroteo mallevis ŝin kaj

baldaŭ Heŭreka ludadis vigle apud la kaleŝo tute sen ia

ajn timo. Unufoje malgranda fiŝo naĝis tro proksimen

al la surfaco, kaj la katido kaptis ĝin per sia buŝo kaj

manĝis ĝin pli rapide ol fulmo; sed Doroteo avertis ŝin

zorgi pri kion ŝi manĝas en ĉi tiu valo de ŝorĉaĵoj, kaj

neniuj aliaj fiŝoj senzorge naĝis al kaptodistanco. 

Post plurhora veturo ili atingis lokon kie la rivero

kurbiĝis, kaj ili trovis ke ili devos transiri kelkajn

kilometrojn de la Valo antaŭ ol atingi la Piramidan

Monton. Estis malmultaj domoj en ĉi tiu regiono, kaj

malmultaj fruktarbaroj aŭ floroj, do niaj amikoj timis

117

Doroteo kaj la Sorĉisto en Oz

ke ili eble renkontos pli da sovaĝaj ursoj, kiujn ili nun

sciis plenkore timegi. 

“Vi devos kuri, Jaĉjo,” diris la Sorĉisto, “kaj kuri

kiel eble plej rapide.” 

“Bone,” respondis la ĉevalo; “mi faros mian

plejeblon. Sed memoru ke mi estas maljuna, kaj miaj

kuregaj tagoj jam antaŭ longe finiĝis.” 

Ĉiuj tri eniris la ĉaron kaj Zeb prenis la rimenojn, 

kvankam Jaĉjo bezonis nenian gvidon. La ĉevalo

ankoraŭ sentis la doloron de la akraj ungoj de la

nevideblaj ursoj, kaj tuj kiam li estis sur la tero kaj

direktis sin al la monto la penso ke pli da tiuj timigaj

bestoj eble estas proksimaj agis kiel sprono kaj devigis

lin galopadi tiel ke Doroteo devis reteni sian spiron. 

Tiam Zeb, petole, faris muĝon similan al tiu de la

ursoj, kaj Jaĉjo eklevis siajn orelojn kaj preskaŭ flugis. 

Liaj ostecaj kruroj moviĝis tiom rapide ke estis

malfacile vidi ilin, kaj la Sorĉisto tenegis la benkon kaj

kriis “Halt\!” kiel eble plej laŭte. 

“Mi—mi tim’s ke li—li forkuras\!” anhelegis

Doroteo. 

“Mi *scias* ke li forkuras,” diris Zeb; “sed neniu urso

povos kapti lin se li daŭrigos tian kuradon—kaj la

rimenoj aŭ la kaleŝo ne rompiĝos.” 

Jaĉjo ne kuris du kilometrojn ĉiuminute; sed

118

!(images/000027.png)

Ili Batalas la Nevideblajn Ursojn

preskaŭ antaŭ ol ili konsciis pri sia pozicio li haltis ĉe

la piedo de la monto, tiom subite ke la Sorĉisto kaj

Zeb ambaŭ flugis trans la panelon kaj surteriĝis en la

mola herbaro—kie ili ruliĝis plurfoje antaŭ ol halti. 

Doroteo preskaŭ akompanis ilin, sed ŝi firme tenadis

la feran relon de la benko, kaj tio savis ŝin. Ŝi premis

la katidon, tamen, ĝis ĝi kriegis; kaj post tio la

maljuna fiakro-ĉevalo faris kelkajn kuriozajn sonojn

kiuj instigis la knabineton suspekti ke li ridas pri ili. 

119

!(images/000034.png)

URANTA antaŭ ili estis konusforma

monto tiom alta ke ĝia pinto perdiĝis en

la nuboj. Rekte frontanta la lokon kie

Jaĉjo haltis estis arka malfermaĵo

kondukanta al larĝa ŝtuparo. La ŝtupoj

estis ĉizitaj en la rokoj interne de la

monto, kaj ili estis larĝaj kaj ne tre

krutaj, ĉar ili ŝraŭbmaniere ĉirkaŭiris, kaj

ĉe la arka malfermaĵo kie komenciĝis la

ŝtuparo la cirklo estis tre granda. Ĉe la

piedo de la ŝtuparo estis afiŝo kiu tekstis:

AVERTO. 

Ĉi tiuj ŝtupoj konduas al la

Lando de la Gargojloj. 

DANĜERO\! NE ENIRU. 

120

La Plektita Viro de Priamida Monto

“Kiel Jaĉjo povos tiri la kaleŝon supren laŭ tiom da

ŝtupoj?” demandis Doroteo, sobre. 

“Tute facile,” deklaris la ĉevalo, henante malestime. 

“Tamen, mi ne deziras tiri pasaĝerojn. Vi ĉiuj devos

marŝi.” 

“Kion se la ŝtupoj fariĝos pli krutaj?” proponis Zeb, 

dubeme. 

“Nu, tiukaze vi simple devos puŝi la ĉarradojn,” 

anoncis Jaĉjo. 

“Ni provu,” diris la Sorĉisto. “Neniu alia rimedo

ekzistas por eliri la Valon de Vo.” 

Do ili komencis supreniri la ŝtupojn, Doroteo kaj

la Sorĉisto estis la unuaj, sekvis Jaĉjo tirante la

kaleŝon, kaj lasta estis Zeb zorgante ke nenio okazu

al la jungilaro. 

La lumo estis nebrila, kaj baldaŭ ili supreniris en

plenan mallumon, tiel ke la Sorĉisto devis uzi siajn

lanternojn por lumigi la vojon. Sed tio ebligis ke ili

senhalte iru ĝis ili atingis ebenan lokon kie estis fendo

en la flanko de la monto kiu enlasis kaj lumon kaj

aeron. Rigardante tra ĉi tiu aperturo ili povis vidi la

Valon de Vo kuŝantan multe sube, tiel ke la dometoj

aspektis ludiloj, pro sia malproksimeco. 

Ripozinte dum kelkaj momentoj ili rekomencis

grimpi, kaj ankoraŭ la ŝtupoj estis larĝaj kaj sufiĉe

121

Doroteo kaj la Sorĉisto en Oz

malaltaj por ke Jaĉjo tiru la kaleŝon facile. La maljuna

ĉevalo anhelis iom, kaj ofte devis halti por repovi spiri. 

Dum tiuj okazoj ili ĉiuj volonte atendis lin, ĉar daŭre

grimpi ŝtupojn neeviteble dolorigas la krurojn. 

Ili ŝraŭbiris, ĉiam irante supren, dum longa tempo. 

La lumoj de la lanternoj nebrile montris la vojon, sed

la iro estis malgaja, kaj al ili plaĉis kiam larĝa radio

de lumo antaŭ ili certigis ke ili proksimiĝas al dua

ebena loko. 

Tie unu flanko de la monto havis grandan truon, 

kvazaŭ la buŝon de kaverno, kaj la ŝtupoj ĉesis ĉe la

proksima rando de la planko kaj rekomencis supreniri

ĉe la kontraŭa rando. 

La aperturo en la monto estis ĉe la flanko kontraŭa

al la Valo de Vo, kaj niaj veturantoj rigardis strangan

scenon. Sub ili estis vasta spaco, ĉe kies malsupro estis

nigra maro kun ruliĝantaj ondegoj, tra kiuj langetoj

de flamo konstante suprenĵetiĝis. Tuj super ili, kaj

preskaŭ samaltaj kiel ilia platformo, estis aroj de

ruliĝantaj nuboj kiuj konstante ŝanĝis sian pozicion

kaj siajn kolorojn. La bluoj kaj grizoj estis vere belaj, 

kaj Doroteo rimarkis ke sur la nubaroj sidas aŭ kuŝas

lanecaj, ombraj formoj de belaj uloj kiuj sendube estas

la Nubfeoj. Mortemuloj kuj staras sur la tero kaj

rigardas la ĉielon ofte ne povas vidi tiujn formojn, sed

122

La Plektita Viro de Priamida Monto

niaj amikoj estis tiom proksimaj al la nuboj ke ili

observis la delikatajn feojn tre klare. 

“ Ĉ u i l i e s t a s r e a l a j ? ” d e m a n d i s Z e b , p e r respektoplena voĉo. 

“Kompreneble,” respondis Doroteo, mallaŭte. “Ili

estas la Nubfeoj.” 

“Ili aspektas kvazaŭ trikoto,” komentis la knabo, 

rigardante intense. “Se mi premus iun el ili, nenio

restus el ĝi.” 

En la malplena speco inter la nuboj kaj la nigra, 

bolanta maro longe sube, videblis kelkfoje strangaj

birdoj flugantaj rapide tra la aero. Tiuj birdoj estis

enormaj, kaj memorigis Zebon pri la rocoj\* pri kiuj li

legis en *Mil kaj Unu Noktoj. * Ili havis ferocajn okulojn

kaj akrajn ungojn kaj bekojn, kaj la infanoj esperis ke

neniu el ili decidos eniri la kavernon. 

“Nu, nekredeble\!” subite diris la malgranda

Sorĉisto. “Kio povas esti?” 

Ili turnis sin kaj trovis viron starantan sur la planko

en la centro de la kavo, kiu riverencis tre ĝentile kiam

li vidis ke li estas rimarkita. Li estis tre maljuna viro, 

treege ĝiba; sed plej strangaj estis liaj blanka hararo

kaj barbo. Ili estis tiom longaj ke ili atingis liajn

\* Speco de monstra birdo fantazia. 

123

Doroteo kaj la Sorĉisto en Oz

piedojn, kaj la hararo kaj la barbo estis zorge

multbukle plektitaj, kaj ĉe la fino de ĉiu plektaĵo estis

alligita banto el kolora rubando. 

“El kie vi venis?” demandis Doroteo, miroplene. 

“El nenie,” respondis la viro kun plektaĵoj; “ne

lastatempe. Iam mi loĝis sur la surfaco de la tero, sed

de multaj jaroj mi funkciigas mian fabrikon ĉi tie—

duone al la supro de Piramida Monto.” 

“Ĉu ni atingis nur la duonon de la vojo?” 

demandis la knabo, per senkuraĝigita tono. 

“Mi kredas ke tiel, junuleto,” respondis la plektita

viro. “Sed ĉar mi iras nek supren nek malsupren ekde

mia alveno, mi ne povas esti tute certa ke estas ekzakte

la duono.” 

“Ĉu vi havas fabrikon ĉi tie?” demandis la Sorĉisto, 

kiu ekzamenis la strangan personon tre detale. 

“Sendube,” diris la alia. “Mi estas granda inventisto, 

sciu, kaj mi fabrikas miajn produktaĵojn en ĉi tiu

senhoma loko.” 

“Kion vi produktas?” demandis la Sorĉisto. 

“Nu, mi fabrikas Diversspecajn Flirtojn por flagoj

kaj standardoj, kaj altegradajn Susurojn por la silkaj

roboj de damoj.” 

“Mi supozis ke tiel,” diris la Sorĉisto, ĝemante. “Ĉu

ni rajtas ekzameni kelkajn el tiuj varoj?” 

124

!(images/000048.jpg)

LA NUBFEOJ. 

!(images/000056.png)

LA PLEKTITA VIRO. 

Doroteo kaj la Sorĉisto en Oz

“Jes ja, bonvolu veni en mian butikon,” kaj la

plektita viro turnis sin kaj kondukis en malpli grandan

kavon, kie li evidente loĝis. Tie, sur alta breto, estis

pluraj diversdimensiaj kartonaj skatoloj, ĉiu ligita per

katuna ŝnuro. 

“Ĉi tiu,” diris la viro, prenante skatolon kaj tre

delikate manipulante ĝin, “enhavas 120 susurojn—

sufiĉajn por damo dum plena jaro. Ĉu vi volas aĉeti

ĝin, kara?” li demandis, riverencante antaŭ Doroteo. 

“Mia robo ne estas silka,” ŝi diris, ridetante. 

“Ne gravas. Kiam vi malfermos la skatolon la

susuroj elflugos, negrave ĉu aŭ ne vi surportas silkan

robon,” diris la viro, serioze. Li prenis alian skatolon. 

“En ĉi tiu,” li pludiris, “estas multaj diversaj flirtoj. Ili

estas valoregaj por flirtigi flagojn dum senventa tago. 

Vi, sinjoro,” turnante sin al la Sorĉisto, “nepre havu

ĉi tiun kolekton. Provinte miajn varojn vi neniam

volos nehavi ilin, mi certas.” 

“Mi ne kunportis monon,” diris la Sorĉisto, eviteme. 

“Mi ne volas monon,” respondis la plektita viro, 

“ĉar mi ne povus elspezi ĝin en ĉi tiu dezerta loko eĉ

se mi havus. Sed mi multe deziras bluan har-

rubandon. Rimarku ke miaj plektaĵoj estas ligitaj per

flavaj, palruĝaj, brunaj, ruĝaj, verdaj, blankaj kaj

nigraj; sed mankas al mi bluaj rubandoj.” 

128

La Plektita Viro de Priamida Monto

“Mi alportos tion\!” kriis Doroteo, kiu kompatis la

viron; do ŝi rekuris al la kaleŝo kaj prenis el sia valizo

belan bluan rubandon. Plezurigis ŝin vidi kiom brilis la

okuloj de la plektita viro kiam li ricevis tiun trezoron. 

“Vi multe, multe feliĉigis min, kara\!” li kriis; kaj li

insistis ke la Sorĉisto prenu la skatolon da flirtoj kaj

la knabineto akceptu la skatolon da susuroj. 

“Eble vi bezonos ilin, iam,” li diris, “kaj ja ne utilas

ke mi fabriku ĉitiaĵojn krom se iu utiligas ilin.” 

“Kial vi forlasis la surfacon de la tero?” demandis

la Sorĉisto. 

“Mi ne povis eviti tion. La rakonto estas malfeliĉa, 

sed se vi strebos deteni viajn larmojn mi informos vin. 

Sur la tero mi fabrikis Importitajn Truojn por Usona

Svisa Fromaĝo, kaj mi agnosku ke mi provizis

altkvalitan varon kiun oni fervore aĉetadis. Ankaŭ mi

faris la porojn por poroplenaj plastroj kaj altkvalitajn

truojn por pastoringoj kaj butonoj. Fine mi inventis

novan Alĝustigeblan Fostotruon, kiu, laŭ mia supozo, 

riĉigos min. Mi fabrikis grandan nombro da tiuj

fostotruoj, kaj ĉar mi ne havis sufiĉan lokon por gardi

ilin, mi metis ilin unu sur la alian kaj metis la

plejsupran en la teron. Tiel estiĝis eksterordinare longa

truo, kiel vi povas imagi, kaj ĝi etendiĝis longe en la

teron; kaj, dum mi klinis min klopodante vidi la

129

!(images/000061.png)

Doroteo kaj la Sorĉisto en Oz

fundon, mi malekvilibriĝis kaj enfalis. Domaĝe, la

truo kondukis rekte en la vastan spacon kiun vi vidas

ekster ĉi tiu monto; sed mi sukcesis kapti rokopinton

kiu etendiĝis de ĉi tiu kaverno, kaj tiel mi savis min

de falo kapantaŭen en la nigrajn subajn ondojn, kie

la flamaj langoj kiuj elsaltas nepre konsumus min. Do

ĉi tie mi faris mian hejmon; kaj kvankam ĝi estas

senhoma mi distras min per fabrikado de flirtoj kaj

susuroj, kaj tiel mi tre ĝue vivas.” 

Kiam la plektita viro kompletigis sian strangan

rakonton Doroteo preskaŭ ridis, ĉar ĝi estis tro



absurda; sed la Sorĉisto frapetis sian frunton indikante

ke li opinias la kompatindan viron freneza. Do ili

ĝentile adiaŭis lin, kaj reiris al la ekstera kaverno por

rekomenci sian veturon. 

130

!(images/000066.png)

LIA senspira grimpo portis niajn

aventurantojn al tria ebena loko kie estis

breĉo en la monto. Elrigardante ili povis

vidi nur ruliĝantajn arojn de nuboj, tiom

dikaj ke ili kaŝis ĉion alian. 

Sed la veturantoj bezonis ripozi, kaj

dum ili sidis sur la roka planko la

Sorĉisto palpis en sia poŝo kaj elprenis la

naŭ porketojn. Ĝojigis lin trovi ke ili nun

estas videblaj, kio pruvis ke ili jam pasis

for de la influo de la magia Valo de Vo. 

“Ho, denove ni povas vidi unu la

alian\!” kriis unu, ĝoje. 

“Jes,” ĝemis Heŭreka; “kaj ankaŭ mi povas vidi vin

denove, kaj tio ege malsatigas min. Bonvolu, S-ro

131

Doroteo kaj la Sorĉisto en Oz

Sorĉisto, permesi min manĝi nur unu dikan porketon. 

Mi certas ke la aliaj sufiĉas al vi\!” 

“Kia fia sovaĝa besto\!” kriis porketo; “eĉ kvankam

ni ja estis bonaj amikoj kaj kune ludis\!” 

“Kiam mi ne malsatas, mi amas ludi kun vi ĉiuj,” 

diris la katido modeste; “sed kiam mia stomako estas

malplena ŝajnas ke nenio plenigus ĝin tiom bone kiel

dika porketo.” 

“Kaj ni plene fidis vin\!” diris alia el la naŭ, riproĉe. 

“Kaj kredis vin respektinda\!” diris alia. 

“Ŝajnas ke ni eraris,” deklaris tria, rigardante la

katidon timoplene, “neniu kun tioma murdemo

apartenu al nia grupo, laŭ mia opinio.” 

“Vidu, Heŭreka,” komentis Doroteo, riproĉeme, “vi

akiras malamikojn. Katidoj ja dece faras kelkajn agojn, 

sed mi neniam aŭdis pri katido kiu manĝas porkon, 

tute neniam kaj neniel.” 

“Sed ĉu vi iam vidis tiajn porketojn antaŭ nun?” 

demandis la katido. “Ili estas ne pli grandaj ol musoj, 

kaj mi certas ke estas dece ke mi manĝu musojn.” 

“Ne gravas la grandeco, kara; gravas la speco,” 

respondis la knabino. “Ĉi tiuj estas dorlotbestoj de S-

ro Sorĉisto, same kiel vi estas mia dorlotbesto, kaj ne

estus pli dece ke vi manĝu ilin ol ke Jaĉjo manĝu vin.” 

“Kaj precize tion mi faros se vi ne ĉesos ĝeni tiujn

132

Ili Renkontas la Lignajn Gargojlojn

pilketojn de porko,” diris Jaĉjo, rigardante la katidon

per siaj rondaj, grandaj okuloj. “Se vi damaĝos eĉ unu

el ili mi plenmaĉos vin tuj.” 

La katido rigardis la ĉevalon penseme, kvazaŭ

volante scii ĉu aŭ ne li estas serioza. 

“Tiukaze,” ŝi diris, “mi ne plu ĝenos ilin. Al vi ne

restas multaj dentoj, Jaĉjo, sed la malmultaj kiujn vi

havas estas sufiĉe akraj por ege tremigi min. Do la

porketoj estos tute ekster danĝero, kiom koncernas

min.” 

“Tute ĝuste, Heŭreka,” komentis la Sorĉisto, 

serioze. “Ni ĉiuj estu unu feliĉa familio kaj amu unu

la alian.” 

Heŭreka oscedis kaj streĉis sin. 

“Mi de ĉiam amas la porkidojn,” ŝi diris, “sed ili

ne amas min.” 

“Neniu povas ami timaton,” asertis Doroteo. “Se vi

dece kondutos, kaj ne timigos la porketojn, mi certas

ke ili iom post iom multe amos vin.” 

La Sorĉisto nun remetis la naŭ etulojn en sian

poŝon kaj oni rekomencis la veturon. 

“Ni devas esti preskaŭ ĉe la supro nun,” diris la

knabo, dum ili lace grimpis la senluman, ŝraŭbecan

ŝtuparon. 

“La Lando de la Gurgloj ne povas esti malproksima

133

Doroteo kaj la Sorĉisto en Oz

de la supro de la tero,” komentis Doroteo. “Ne estas

tre plaĉe ĉi tie. Mi volonte reiros hejmen, mi certas.” 

Neniu respondis ĉar ili trovis ke ili bezonas la tutan

spiradon por la grimpo. La ŝtupoj jam fariĝis malpli

larĝaj kaj Zeb kaj la Sorĉisto ofte devis helpi Jaĉjon

tiri la kaleŝon de unu ŝtupo al alia, aŭ malhelpi ĝin

ŝoviĝi kontraŭ la rokajn murojn. 

Fine, tamen, nebrila lumo aperis antaŭ ili, kiu

fariĝis pli klara kaj pli forta dum ili antaŭeniris. 

“Dankaldie,\* ni preskaŭ alvenis\!” anhelis la

malgranda Sorĉisto. 

Jaĉjo, kiu estis antaŭ la aliaj, vidis la lastan ŝtupon

antaŭ si kaj ŝovis sian kapon super la rokajn flankojn

de la ŝtuparo. Li ekhaltis, parte kaŭriĝis kaj komencis

retrenpaŝi, tiel ke li preskaŭ falis kun la kaleŝo sur la

aliajn. 

“Ni malsupreniru\!” li diris, per sia raŭka voĉo. 

“Absurde\!” akre diris la laca Sorĉisto. “Kio estas al

vi, maljunulo?” 

“Ĉio,” grumblis la ĉevalo. “Mi ekrigardis tiun

lokon, kaj ĝi ne estas taŭga loko por veraj uloj. Ĉio

estas morta, tie—nek karno nek sango nek kreskaĵo ie

ajn.” 

\* Dank’-al-Di’. 

134

Ili Renkontas la Lignajn Gargojlojn

“Ne gravas, ni ne povas retreniri,” diris Doroteo; 

“kaj ni ja ne intencas resti tie.” 

“Estas danĝere,” muĝis Jaĉjo, per obstina voĉo. 

“At e n t u , ĉ e v a l o , ” i n t e r r o m p i s l a S o r ĉ i s t o , 

“malgranda Doroteo kaj mi jam estis en multaj

strangaj landoj dum nia veturado, kaj ĉiam ni eskapis

sendamaĝe. Ni eĉ estis en la eksterordinara Lando

Oz—ĉu ne, Doroteo?—do ne multe gravas al ni kia

estas la Lando de la Gargojloj. Antaŭeniru, Jaĉjo, kaj

negrave kio okazos, ni eltenos ĝin.” 

“Do bone,” respondis la ĉevalo; “jen via ekskurso, 

ne la mia; se misfortuno trafos vin, ne kulpos mi.” 

Post tiu parolo li antaŭen klinis sin kaj trenis la

kaleŝon supren laŭ la restantaj ŝtupoj. La aliaj sekvis

kaj baldaŭ ili ĉiuj staris sur larĝa platformo kaj vidadis

la plej kuriozan kaj surprizan pejzaĝon kiun iam vidis

iliaj okuloj. 

“La Lando de la Gargojloj estas tute ligna\!” krietis

Zeb; kaj tiel estis. La tero estis segeroj kaj la disŝutitaj

ŝtoneroj estis malmolaj tuberoj de arboj, glatigitaj dum

la forpaso de tempo. Vidiĝis malnovaj lignaj domoj, 

kun ĉizitaj lignaj floroj en la antaŭaj ĝardenoj. La

arbotrunkoj kompreneble estis lignaj, sed la folioj de

la arboj estis rabotaĵoj. La herbaĵoj konsistis el

ligneroj, kaj kie nek herbo nek segeroj montriĝis estis

135

Doroteo kaj la Sorĉisto en Oz

solida ligna planko. Lignaj birdoj flirtis inter la arboj

kaj lignaj bovinoj paŝtadis sin sur la ligna herbaro, sed

plej mirigaj estis la lignaj homoj—la uloj nomataj

Gargojloj. 

Ili estis tre multaj, ĉar la regiono estis dense loĝata, 

kaj granda grupo de strangaj homoj proksime staris, 

rigardante akre la fremdulojn kiuj aperis el la longa

spirala ŝtuparo. 

La Gargojloj estis tre malaltaj, malpli ol unu

metron. Iliaj korpoj estis rondaj, iliaj kruroj mallongaj

kaj dikaj kaj iliaj brakoj eksterordinare longaj kaj

dikaj. Iliaj kapoj estis tro grandaj por iliaj korpoj kaj

iliaj vizaĝoj estis konfesende malbelaspektaj. Kelkaj

havis longajn kurbajn nazojn kaj mentonojn, 

malgrandajn okulojn kaj larĝajn, ridaĉantajn buŝojn. 

Aliaj havis platajn nazojn, elstarajn okulojn, kaj

orelojn formitajn kiel tiuj de elefanto. Vere estis multaj

tipoj, apenaŭ du similis; sed ĉiuj estis egale

malagrablaspektaj. La suproj de iliaj kapoj ne havis

harojn, sed estis ĉizitaj laŭ diversaj fantaziaj formoj, 

kelkaj havis vicon de punktoj aŭ pilkoj ĉirkaŭ la

supro, aliaj desegnoj similis florojn aŭ legomojn, kaj

ankoraŭ aliaj havis kvadratojn kiuj aspektis

pastobakaĵojn kructranĉitajn sur siaj kapoj. Ĉiuj

surportis mallongajn lignajn flugilojn ligitajn al iliaj

136

Ili Renkontas la Lignajn Gargojlojn

lignaj korpoj per lignaj ĉarniroj kun lignaj ŝraŭboj, kaj

per tiuj flugiloj ili flugis rapide kaj senbrue tien kaj

tien; iliaj kruroj malmulte utilis al ili. 

Tiu senbrua moviĝo estis unu el la plej strangaj

aspektoj de la Gargojloj. Ili absolute ne bruis, nek

flugante nek volante paroli, kaj ili konversaciis

plejparte per rapidaj signaloj faritaj per iliaj lignaj

fingroj aŭ lipoj. Nek aŭdeblis ia ajn sono ie en la tuta

ligna lando. La birdoj ne kantis, nek la bovinoj muĝis; 

tamen estis pli ol ordinara agado ĉie. 

La grupo de tiuj strangaj uloj kiuj montriĝis apud

la ŝtuparoj unue restis staranta kaj senmova, 

rigardante per okulaĉoj al la entrudiĝintoj kiuj tiom

subite ekaperis en ilia lando. Siavice la Sorĉisto kaj la

infanoj, la ĉevalo kaj la katido, ekzamenis la

Gargojlojn samsilente atentoplene. 

“Misaĵo okaos, mi certas,” komentis la ĉevalo. 

“Maljungu min, Zeb, liberigu min de la kaleŝo, por

ke mi povu komforte batali.” 

“Jaĉjo pravas,” ĝemis la Sorĉisto. “Okazos misaĵo, 

kaj mia glavo ne estas sufiĉe forta por distranĉi tiujn

lignajn korpojn—do mi devos elpreni miajn

revolverojn.” 

Li prenis sian valizon de la kaleŝo kaj, malferminte

ĝin, li elprenis du mortigaspektajn revolverojn kiuj

137

Doroteo kaj la Sorĉisto en Oz

alarmis la infanojn. 

“Kian damaĝon povus fari la Gurgloj?” demandis

Doroteo. “Ili ne havas armilojn per kiuj damaĝi nin.” 

“Ĉiu el iliaj brakoj estas ligna stabo,” respondis la

vireto, “kaj mi certas ke la uloj celas misagi, pro la

aspekto de iliaj okuloj. Eĉ ĉi tiuj revolveroj povus nur

damaĝi kelkajn el iliaj lignaj korpoj, kaj post tio ili

povos fari kion ili volas je ni.” 

“Sed tiukaze, kial batalu?” demandis la knabino. 

“Por ke mi mortu kun klara konscienco,” respondis

la Sorĉisto, serioze. “Ĉiu devas agi laŭeble plej trafe; 

kaj mi faros tion.” 

“Se nur mi havus batilon,” diris Zeb, kiu jam

maljungis la ĉevalon. 

“Se ni sciintus ke ni venos ĉi tien ni eble kunportus

plurajn aliajn utilaĵojn,” respondis la Sorĉisto. “Sed

nin iom neatendite trafis ĉi tiu aventuro.” 

La Gargojloj retrenpaŝis iom kiam ili aŭdis la

sonon de parolado, ĉar kvankam niaj amikoj parolis

mallaŭte iliaj vortoj ŝajnis laŭtaj en la ĉirkaŭa silento. 

Sed tuj kiam la konversacio ĉesis, la ridetaĉantaj, 

malbelaj uloj leviĝis grege kaj flugis rapide kontraŭ la

fremdulojn, kun siaj longaj brakoj antaŭetenditaj kiel

la buspritoj de aro de velboatoj. La ĉevalo precipe

allogis ilian atenton, ĉar ĝi estis la plej granda kaj plej

138

Ili Renkontas la Lignajn Gargojlojn

stranga besto kiun ili iam vidis; do ĝi fariĝis la celo

de ilia unua atako. 

Sed Jaĉjo estis preta por ili, kaj kiam li vidis ilin

veni li turnis siajn kalkanojn kontraŭ ilin kaj komencis

piedbatadi kiom eble plej forte. Krak\! kraŝ\! bum\! sonis

liaj fervestitaj hufoj kontraŭ la lignaj korpoj de la

Gargojloj, kaj ili batiĝis tien kaj alien tiom forte ke ili

disiris kiel pajleroj en la vento. Sed la bruego ŝajnis

por ili tiom terura kiom la kalkanoj de Jaĉjo, ĉar ĉiu

kiu povis sin turnis rapide kaj forflugis tre foren. La

aliaj unu post la unua sukcesis levi sin de la tero kaj

rapide rekuniĝis kun siaj kamaradoj, tiel ke dum

momento la ĉevalo kredis ke li venkis facile en la

batalo. 

Sed la Sorĉisto ne tiom certis. 

“Ne eblas vundi tiujn lignulojn,” li diris, “kaj Jaĉjo

nur sukcesis iomete damaĝi ilin per disigo de kelkaj

splitoj el iliaj nazoj kaj oreloj. Tio ja ne povus malpli

malbeligi ilin, kaj mia opinio estas ke ili baldaŭ

renovigos la atakon.” 

“Kio forpelis ilin?” demandis Doroteo. 

“La bruo, kompreneble. Ĉu vi ne memoras ke la

Ĉampiono eskapis de ili per kriado?” 

“Eble ankaŭ ni eskapu per malsupreniro de la

ŝtupoj,” sugestis la knabo. “Ni havas sufiĉan tempon, 

139

Doroteo kaj la Sorĉisto en Oz

ĝuste nun, kaj mi preferus fronti la nev’deblajn ursojn

ol tiujn lignajn diabletojn.” 

“Ne,” respondis Doroteo, firme, “ni ne retreniru, 

ĉar tiuokaze ni neniam atingus nian hejmon. Ni

batalu.” 

“Tion mi konsilas,” diris la Sorĉisto. “Ili ankoraŭ

ne venkis nin, kaj Jaĉjo valoras tiom kiom tuta

armeo.” 

Sed la Gargojloj estis sufiĉe lertaj por ne ataki la

ĉevalon la sekvan fojon. Ili antaŭeniris en granda

grego, al kiu aliĝis granda nombro da aliaj Gargojloj, 

kaj ili flugis rekte super la kapon de Jaĉjo al la loko

kie staras la aliaj. 

La Sorĉisto levis unu el siaj revolveroj kaj pafis al

la grego da malamikoj, kaj la pafo sonegis kiel tondro

en tiu silenta loko. 

Kelkaj el la lignuloj falis rekte sur la teron, kie ili

tremis per ĉiu membro; sed la plej multaj sukcesis

turni sin kaj eskapi denove tre foren. 

Zeb kuris kaj levis unu el la Gargojloj kiu kuŝis

plej proksime al li. La supro de ĝia kapo estis ĉizita

por aspekti krono kaj la kuglo de la Sorĉisto frapis

precize la maldekstran okulon, kiu estis malmola ligna

tubero. Duono de la kuglo estis fiksita en la ligno, do

la bato kaj la subita bruo faligis la ulon, multe pli ol

140

!(images/000052.png)

Ili Renkontas la Lignajn Gargojlojn

vera vundiĝo. Antaŭ ol tiu kronita Gargojlo

rekonsciiĝis Zeb vindis rimenon plurfoje ĉirkaŭ ĝian

korpon, ligante ĝiajn flugilojn kaj brakojn tiel ke ĝi ne

povis movi sin. Post tio, liginte la lignulon firme, la

knabo buklis la rimenon kaj ĵetis sian kaptiton en la

kaleŝon. Jam antaŭ tiam la aliaj ĉiuj forrapidis. 

141

!(images/000019.png)

O R T U N E d u m k e l k a t e m p o l a

malamikoj hezitis renovigi la atakon. 

Sed post tio kelkaj el ili antaŭeniris ĝis

nova pafo el la revolvero de la Sorĉisto

retrenirigis ilin. 

“Tre bone,” diris Zeb. “Ni forkurigis

ilin nun, tute certe.” 

“Sed nur provizore,” respondis la

Sorĉisto, malfeliĉe skuante sian kapon. 

“Tiuj revolveroj pafas po ses kuglojn, sed

kiam ili estos uzitaj ni estos senhelpaj.” 

La Gargojloj ŝajne konsciis pri tio, ĉar

ili multfoje resendis kelkajn ulojn por

ataki la fremdulojn kaj devigi la vireton pafi per siaj

revolveroj. Tiel neniu el ili estis ŝokita per la terura

142

!(images/000030.jpg)

LA SORĈISTO PAFIS AL LA GREGO. 

Mirinda Eskapo

bruego pli ol unufoje, ĉar la ĉefgrupo restis tre for kaj

ĉiufoje nova grupeto devis iri batali. Kiam la Sorĉisto

jam pafis ĉiujn siajn dekdu kuglojn li tute ne

damaĝintis la malamikojn, krom ke li ŝoketis kelkajn

per la bruo, do li ne estis pli proksima al venko ol je

la komenco de la batalo. 

“Kion ni faru nun?” demandis Doroteo, anksie. 

“Ni kriegu—ĉiuj kune,” diris Zeb. 

“Kaj samtempe batalu,” aldonis la Sorĉisto. “Ni

staru proksime al Jaĉjo, tiel ke li povos helpi nin, kaj

ĉiu el ni prenu armilon kaj faru sian plejeblon. Mi

uzos mian glavon, kvankam ĝi ne multe valoras por

ĉi tiu batalo. Doroteo devos preni sian sunombrelon

kaj subite malfermi ĝin kiam la lignuloj atakos ŝin. Mi

havas nenion por vi, Zeb.” 

“Mi uzos la reĝon,” diris la knabo, kaj li tiris sian

kaptiton el la kaleŝo. La brakoj de la ligita Gargojlo

estis etenditaj longe foren de ĝia kapo, do kiam Zeb

prenis ĝiajn pojnojn li trovis ke la reĝo estas bone

utiligebla kiel batilo. La knabo estis pli forta ol

kutimas je infano tiuaĝa, ĉar li ĉiam laboris sur

kultivbieno; do li verŝajne montriĝos pli danĝera ol la

Sorĉisto kontraŭ la malamikoj. 

Kiam la sekva grupo de Gargojloj antaŭeniris, niaj

aventurantoj komencis kriegadi kvazaŭ freneziĝintaj. 

145

Doroteo kaj la Sorĉisto en Oz

Eĉ la katido akre kriis terure kaj samtempe Jaĉjo la

kaleŝo-ĉevalo henis laŭte. Tio senkuraĝigis la

malamikojn dum iom da tempo, sed la defendantoj

baldaŭ fariĝis senspiraj. Rimarkinte tion, kaj ankaŭ ke

ne plu aŭdiĝas la teruraj “bam”-oj de la revolveroj, la

Gargojloj antaŭeniris en svarmo densa kiel de abeloj, 

tiel ke la aero estis plena per ili. 

Doroteo kaŭris sur la tero kaj malfermis sian

sunombrelon, kiu preskaŭ kovris ŝin kaj estis bona

protektilo. La klingo de la glavo de la Sorĉisto

rompiĝis en dekon da eroj kiam li unuafoje batis la

lignulojn. Zeb batadis per la Gargojlo kiun li uzis kiel

stabon ĝis li subenfaligis dekojn da malamikoj; sed

finfine ili grupiĝis ĉirkaŭ lin tiom dense ke li ne plu

havis spacon en kiu li povus svingi siajn brakojn. La

ĉevalo faris mirindan piedbatadon kaj eĉ Heŭreka

helpis kiam ŝi saltis sur la Gargojlojn kaj gratis kaj

mordis ilin kvazaŭ linko. 

Sed tiom da perarmila batado tute ne sukcesis. La

lignuloj vindis siajn longajn brakojn ĉirkaŭ Zebon kaj

la Sorĉiston kaj firme tenis ilin. Ili kaptis Doroteon

sammaniere, kaj granda nombro da Gargojloj kroĉiĝis

al la kruroj de Jaĉjo, kaj tiom pezigis lin ke la

kompatinda besto fariĝis senhelpa. Heŭreka furioze

kuregis por eskapi kaj rapidis trans la teron kvazaŭ

146

Mirinda Eskapo

fulmo; sed ridetaĉanta Gargojlo fluge sekvis ŝin kaj

kaptis ŝin antaŭ ol ŝi povis iri tre foren. 

Ĉiu el ili antaŭsupozis nenion alian ol tuja morto; 

sed surprize al ili la lignuloj flugis enaeren portante

ilin kaj portis ilin tre foren, trans multegajn

kilometrojn da ligna teritorio, ĝis ili atingis lignan

urbon. La domoj de tiu urbo estis multangulaj, estante

kvadrataj kaj sesflankaj kaj okflankaj. Ili estis, 

laŭforme, turaj kaj la plej bonaj el ili aspektis

malnovaj kaj iomete eroditaj de la vetero; sed ĉiuj estis

fortaj kaj fortikaj. 

La kaptintoj portis la kaptitojn al unu el tiuj domoj

kiuj havis nek pordojn nek fenestrojn sed nur unu

larĝan aperturon plejsupre sub la tegmento. La

Gargojloj malmilde puŝis ilin en la aperturon, kie estis

platformo, kaj post tio forflugis lasante ilin. Ĉar ili ne

havis flugilojn la fremduloj ne povis forflugi, kaj se ili

saltus el tioma alto ili tute certe mortus. La uloj estis

sufiĉe lertaj por rezoni tiel, kaj ilia sola eraro estis

supozo ke teruloj ne povus superi tiajn ordinarajn

malfacilojn. 

La Gargojloj alportis Jaĉjon kun la aliaj, kvankam

necesis multaj Gargojloj por porti la grandan beston

tra la aero kaj meti lin sur la altan platformon, kaj ili

enĵetis la kaleŝon post li ĉar ĝi apartenis al la grupo

147

Doroteo kaj la Sorĉisto en Oz

kaj la lignuloj tute ne konceptis por kio ĝi utilas kaj

ĉu aŭ ne ĝi vivas. Post kiam la kaptinto de Heŭreka

enĵetis la katidon sekve de la aliaj la lasta Gargojlo

silente forflugis, lasante niajn amikojn kiuj denove

nun povis spiradi. 

“Kia terura batalo\!” diris Doroteo, sukcesante

spiradi kvankam neglate. 

“Nu, eble ne,” ronronis Heŭreka, glatigante sian

taŭzitan felon per sia piedo; “ni ne sukcesis damaĝi, 

sed neniu sukcesis damaĝi nin.” 

“Dankaldie ni denove estas kunaj, eĉ kvankam ni

estas kaptitoj,” ĝemis la knabineto. 

“Mi demandas al mi kial ili ne tuj mortigis nin,” 

komentis Zeb, kiu perdis sian reĝon dum la batalo. 

“Verŝajne ili volas uzi nin en ia ceremonio,” la

Sorĉisto respondis, penseme; “sed estas ekster dubo ke

ili intencas kiel eble plej mortigi nin.” 

“Kiel eble plej mortaj estus tre tre mortaj, ĉu ne?” 

demandis Doroteo. 

“Jes, kara. Sed ni ne maltrankvilu ĝuste nun. Ni

ekzamenu nian karceron kaj trovu kia ĝi estas.” 

La spaco sub la tegmento, kie ili staris, permesis ke

ili rigardu ĉiun flankon de la alta konstruaĵo, kaj ili

rigardis tre scivoleme al la urbo disetendiĝinta sub ili. 

Ĉio videbla estis el ligno, kaj la sceno aspektis rigida

148

Mirinda Eskapo

kaj ekstreme malnatura. 

De ilia platformo ŝtuparo kondukis suben en la

domon, kaj la infanoj kaj la Sorĉisto esploris ĝin, 

lumiginte lanteron por montri la vojon. Pluraj etaĝoj

de vakaj ĉambroj estis la rezulto de la serĉo, sed nenio

pli; do post iom da tempo ili revenis al la platformo. 

Se estus pordoj aŭ fenestroj en la malsupraj ĉambroj, 

aŭ se la tabuloj de la domo ne estus tiom dikaj kaj

fortikaj, eskapo estus facila; sed resti en la malsupra

parto de la domo estis kiel esti en kelo aŭ la kargejo

de ŝipo, kaj al ili ne plaĉis la mallumo nek la odoro

de malsekeco. 

En ĉi tiu lando, kiel en ĉiu alia kiun ili vizitis sub

la surfaco de la tero, estis neniu nokto, konstanta kaj

forta lumo venadis el iu nekonata fonto. Elrigardante

ili povis observi en kelkaj proksimaj domoj, kie estis

abundaj malfermaj fenestroj, la formojn de la lignaj

Gargojloj moviĝantaj en siaj loĝejoj. 

“Ŝajne nun estas ilia ripozotempo,” komentis la

Sorĉisto. “Ĉiu homo bezonas ripozon, eĉ se ili

konsistas el ligno, kaj ĉar ne ekzistas noktoj ĉi tie ili

elektas tempoperiodon dum la tago por dormi aŭ

ripozi.” 

“Mi mem dormemas,” komentis Zeb, oscedante. 

“Nu, kie estas Heŭreka?” kriis Doroteo, subite. 

149

Doroteo kaj la Sorĉisto en Oz

Ili ĉirkaŭrigardis, sed la katido tute ne estis

trovebla. 

“Ŝi eliris promeni,” diris Jaĉjo, per malagrabla tono. 

“Kie? Sur la tegmento?” demandis la knabino. 

“Ne; ŝi simple ektenis la lignon per siaj ungoj kaj

grimpis malsupren sur la flankoj de ĉi tiu domo ĝis ŝi

atingis la teron.” 

“Ŝi ne povus grimpi *malsupren*, Jaĉjo,” diris

Doroteo. “Grimpi signifas iri supren.” 

“Laŭ kiu?” demandis la ĉevalo. 

“Mia instruistino diris tion, kaj ŝi multon scias, 

Jaĉjo.” 

“Oni kelkfoje diras ‘malsupren grimpi’ kiel vort-

figuron,” komentis la Sorĉisto. 

“Nu, ĉi tiu estis kat-figuro,” diris Jaĉjo, “kaj ŝi *iris*

malsupren, negrave ĉu ŝi grimpis aŭ rampis.” 

“Ve\! Heŭreka estas tre senzorga,” krietis la knabino, 

tre malfeliĉe. “La Gurgloj kaptos ŝin, tute certe\!” 

“Ha, ha\!” ridis la maljuna kaleŝo-ĉevalo; “ili ne

estas ‘Gurgloj,’ knabineto; ili estas Gargojloj.” 

“Ne gravas; ili kaptos Heŭrekan, negrave kia estas

ilia nomo.” 

“Tute ne,” diris la voĉo de la katido, kaj Heŭreka

mem alrampis trans la randon de la platformo kaj

sidiĝis trankvile sur la plankon. 

150

Mirinda Eskapo

“Do kie vi estis, Heŭreka?” demandis Doroteo, 

severe. 

“Mi rigardadis la lignulojn. Ili estas vere ridindaj, 

Doroteo. Ĝuste nun ili ĉiuj enlitiĝas, kaj—kion vi

supozas?—ili malagrafas la ĉarnirojn de siaj flugiloj

kaj metas ilin en angulon ĝis ilia revekiĝo.” 

“Kion? La ĉarnirojn?” 

“Ne; la flugilojn.” 

“Tio,” diris Zeb, “klarigas kial ili uzas ĉi tiun domon

kiel karceron. Se Gargojloj miskondutas, kaj devas

enkarceriĝi, oni portas ilin ĉi tien kaj malagrafas iliajn

flugilojn kaj retenas ilin ĝis ili promesas bone konduti.” 

La Sorĉisto aŭskultintis tre detale kion diris

Heŭreka. 

“Estus bone se ni mem havus tiajn malfikseblajn

flugilojn,” li diris. 

“Ĉu ni povus flugi per ili?” demandis Doroteo. 

“Mi kredas ke jes. Se la Gargojloj povas malagrafi

la flugilojn do la kapablo flugi apartenas al la flugiloj

mem, kaj ne al la lignaj korpoj de la surportantoj. Do, 

se ni havus la flugilojn, ni verŝajne flugus tiom bone

kiom ili—almenaŭ dum ni restos en ilia lando kaj

influataj de ĝia magio.” 

“Sed kiel povi flugi helpus nin?” demandis la

knabino. 

151

Doroteo kaj la Sorĉisto en Oz

“Venu,” diris la vireto, kaj li kondukis ŝin al angulo

de la konstruaĵo. “Ĉu vi vidas tiun grandan rokon kiu

staras sur la tiea flanko de monteto?” 

“Jes; ĝi estas tre distanca, sed mi povas vidi ĝin,” ŝi

respondis. 

“Nu, en tiu roko, kiu turas en la nubojn, estas arka

pasejo tre simila al tiu kiun ni eniris kiam ni grimpis

la spiralan ŝtuparon de la Valo de Vo. Mi prenos mian

vidilon, kaj tiam vi povos pli klare vidi ĝin.” 

Li alportis malgrandan sed tre potencan teleskopon, 

kiu estis en lia valizo, kaj per ĝi la knabineto klare

vidis la aperturon. 

“Kien ĝi kondukas?” ŝi demandis. 

“Tion mi ne scias,” diris la Sorĉisto; “sed certe ni

ne estas multe for de la surfaco de la tero, kaj tiu

enirejo eble kondukas al alia ŝtuparo kiu rekondukos

nin al la supro de la mondo, kie ni laŭprave devus

esti. Do, se ni havus la flugilojn, kaj povus eskapi de

la Gargojloj, ni povus flugi al tiu roko kaj saviĝi.” 

“Mi venigos al vi la flugilojn,” diris Zeb, kiu

aŭskultis tre atente. “Se la katido montros al mi kie

ili estas.” 

“Sed kiel vi malsupreniros?” demandis la knabino, 

miroplene. 

Responde, Zeb komencis malligi la jungilaron de

152

!(images/000012.jpg)

LA BATALO KONTRAŬ LA GARGOJLOJ. 

Mirinda Eskapo

Jaĉjo, rimenon post rimeno, kaj li kunbuklis ilin ĝis li

faris el ili longan ledan bendon kiu atingos la teron. 

“Mi povos malsupren grimpi tion tute certe,” li

diris. 

“Neniel,” komentis Jaĉjo, kun scintileto en siaj

rondaj okuloj. “Eble vi malsupren *iros*, sed vi povos

nur *supren* grimpi.” 

“Nu, mi grimpos kiam mi revenos,” diris la knabo, 

ridante. “Nun, Heŭreka, montru al mi la vojon al tiuj

flugiloj.” 

“Vi devos esti tre senbrua,” avertis la katido, “ĉar

se vi eĉ iometete bruos la Gargojloj vekiĝos. Ili povas

aŭdi eĉ pinglon fali.” 

“Mi ne faligos pinglon,” diris Zeb. 

Li jam ligis unu finaĵon de la rimeno al rado de la

kaleŝo, kaj nun li lasis ĝin pendi trans la rando de la

domo. 

“Zorgu,” avertis Doroteo, fervore. 

“Tion mi faros,” diris la knabo, kaj li lasis sin gliti

trans la randon. 

La knabino kaj la Sorĉisto klinis sin kaj rigardis

Zebon tre zorgoplene malsupreniri, manon post mano, 

ĝis li staris sur la tero malsupre. Heŭreka kroĉis sin al

la ligna flanko de la domo per siaj ungoj kaj

malsupreniris facile. Poste ili kunrampis por eniri la

155

Doroteo kaj la Sorĉisto en Oz

malaltan pordejon de najbara konstruaĵo. 

La rigardantoj atendis senspire ĝis la knabo

reaperis, kun siaj brakoj nun plenaj de la lignaj

flugiloj. 

Kiam li venis al kie pendas la rimeno li kunligis la

flugilojn al la finaĵo de la rimeno, kaj la Sorĉisto tiris

ilin supren. Poste li remallevis la rimenon por ke Zeb

grimpu per ĝi. Heŭreka rapide sekvis lin, kaj baldaŭ

ili ĉiuj kune staris sur la platformo, kaj apud ili estis

ok el la multevaloraj lignaj flugiloj. 

La knabo ne plu dormemis, sed estis plena de

energio kaj ekscitiĝo. Li rekunmetis la jungilaron kaj

jungis Jaĉjon al la kaleŝo. Post tio, per helpo de la

Sorĉisto, li klopodis ligi kelkajn flugilojn al la maljuna

kaleŝoĉevalo. 

Tio ne estis facila tasko, ĉar duono de ĉiu ĉarniro

mankis, ĝi estis ankoraŭ fiksita al la korpo de la

Gargojlo kiu uzis ĝin. Tamen la Sorĉisto denove

malfermis sian valizon—kiu klare enhavis mirigan

nombron da diversaj aĵoj—kaj eltiris bobenon da forta

drato, per kiu ili sukcesis ligi kvar flugilojn al la

jungilaro de Jaĉjo, du proksime al lia kapo kaj du

proksime al lia vosto. Ili estis iom malfirmaj, tamen

sufiĉe sekuraj se la rimenoj efektive ne rompiĝos. 

La aliajn kvar flugilojn ili ligis al la kaleŝo, po du

156

!(images/000016.png)

JAĈJO FLUGIS FOR DE LA PLATFORMO. 

Doroteo kaj la Sorĉisto en Oz

ĉiuflanke, ĉar la kaleŝo devos porti grandan pezon, de

la infanoj kaj la Sorĉisto dum ili flugos tra la aero. 

Tiu preparado ne postulis multe da tempo, sed la

Gargojloj komencis vekiĝi kaj ĉirkaŭmoviĝi, kaj

baldaŭ kelkaj el ili serĉos siajn mankantajn flugilojn. 

Do la kaptitoj decidis tuj foriri de sia karcero. 

Ili eniris la kaleŝon, Doroteo tenadis Heŭrekan

sekura sur siaj genuoj. La knabino sidis sur la mezo

de la benko, kun Zeb kaj la Sorĉisto flanke de ŝi. 

Kiam ĉio estis preta la knabon skuis la rimenojn kaj

diris:

“Forflugu, Jaĉjo\!” 

“Kiujn flugilojn mi skuu unue?” demandis la

kaleŝoĉevalo, necerte. 

“Skuu ĉiujn samtempe,” sugestis la Sorĉisto. 

“Kelkaj el ili estas malrektaj,” obĵetis la ĉevalo. 

“Ne gravas; ni stiros per la flugiloj sur la kaleŝo,” 

diris Zeb. “Nur ekflugu kaj celu tiun rokon, Jaĉjo; kaj

ne perdu pli da tempo.” 

Do la ĉevalo ĝemis, samtempe skuis siajn kvar

flugilojn, kaj flugis for de la platformo. Doroteo iom

timis pri la ebla sorto de la veturo, ĉar estis tre

nervoziga la maniero laŭ kiu Jaĉjo arkigis sian kolon

kaj disetendis siajn ostecajn krurojn dum li flirte

baraktis movi sin tra la aero. Li ankaŭ ĝemis kvazaŭ

158

!(images/000006.png)

Mirinda Eskapo

timoplene, kaj la flugiloj terure grincis ĉar la Sorĉisto

forgesis oleumi ilin; sed ili akordis relative bone kun

la flugiloj de la kaleŝo, tiel ke ili bonege progresis jam

de la komenco. La sola plendaĵo estis ke ili bilance

moviĝis, kvazaŭ sur roka vojo anstataŭ tial glate kiel

eble tra la aero. 

Ĉefe estis, tamen, ke ili flugis, flugis rapide eĉ

kvankam iom malglate, cele al la roko. 

Baldaŭ kelkaj Gargojloj vidis ilin kaj tuj

kungrupigis bandon por ĉasi la eskapantajn kaptitojn; 

tiel ke kiam Doroteo rerigardis ŝi vidis ilin veni kvazaŭ

granda nubo kiu preskaŭ nigrigas la ĉielon. 

159

!(images/000020.png)

IAJ amikoj jam estis longe preter la

malamikoj kaj sukcesis resti longe preter, 

ĉar per siaj ok flugiloj ili povis flugi tiom

rapide kiel la Gargojloj. Dum la tuta

veturo al la roko la lignuloj sekvis ilin, 

kaj kiam Jaĉjo fine surteriĝis ĉe la

aperturo de la kaverno, la ĉasantoj estis

ankoraŭ iom longe malantaŭ ili. 

“Sed mi timas ke ili tamen kaptos

nin,” diris Doroteo, tre ekscitite. 

“Ne; ni devas malebligi tion,” deklaris

la Sorĉisto. “Rapide, Zeb, helpu min

detiri tiujn lignajn flugilojn\!” 

Ili detiris la flugilojn, kiujn ili ne plu bezonis, kaj

la Sorĉisto amasigis ilin tuj ekster la enirejo de la

160

La Kavo de la Draketoj

kaverno. Post tio li verŝis la kerosenon restintan en la

oleujo, kaj per alumeto flamigis la amason. 

La flamoj eksaltis tuj kaj la fajro komencis fumi kaj

muĝi kaj kraki ĝuste kiam la granda armeo de lignaj

Gargojloj alvenis. La uloj retiris sin tuj, plenaj de timo

kaj teruriĝo; ĉar fajro, vere terura, neniam antaŭe

vidiĝis en la tuta historio de ilia ligna lando. 

En la arkaĵo estis pluraj pordoj kondukantaj al

diversaj ĉambroj konstruitaj en la monto, kaj Zeb kaj

la Sorĉisto levis tiujn lignajn pordojn de la ĉarniroj kaj

ĵetis ĉiujn sur la flamojn. 

“Tio estos dumlonge bariero,” diris la vireto, 

ridetante afable per sia tuta ĉifita vizaĝo pro la sukceso

de la taktiko. “Eble la flamoj bruligos tiun tutan

mizeran lignan landon, kaj se tio okazos la perdo estos

tre eta kaj oni neniam rimarkos la maleston de la

Gargojloj. Sed venu, miaj infanoj; ni esploru la monton

kaj trovu kiun vojon sekvi por eskapi el ĉi tiu kaverno, 

kiu fariĝas preskaŭ tiom varmega kiel bakforno.” 

Ĉagrene al ili en ĉi tiu monto ne estis ordinara

ŝtuparo per kiu ili povus grimpi al la surfaco de la

tero. Ia dekliva tunelo suprenkondukis ilin iom, kaj ili

trovis ĝian plankon kaj malglata kaj kruta. Post tio

subita turniĝo kondukis ilin en mallarĝan koridoron

tra kiu la kaleŝo ne povis iri. Tio haltigis kaj ĝenis ilin

161

Doroteo kaj la Sorĉisto en Oz

provizore, ĉar ili ne volis postlasi la kaleŝon. En ĝi

estis iliaj valizoj kaj ĝi estis utila rajdoveturilo kiam

ajn ili trovis bonajn vojojn, kaj ĉar ĝi akompanis ilin

ĝis nun ili sentis devon reteni ĝin. Do Zeb kaj la

Sorĉisto ekkomencis depreni la radojn kaj la supraĵon, 

kaj post tio ili parte turnis la kaleŝon por ke ĝi okupu

laŭeble malmultan spacon. Pro tio ili sukcesis, per la

helpo de la pacienca kaleŝoĉevalo, tiri la veturilon tra

la mallarĝa parto de la koridoro. La distanco ne estis

granda, fortune, kaj kiam la vojo plilarĝiĝis ili

rekunmetis la kaleŝon kaj iris pli komforte. Sed la vojo

estis nur serio de breĉoj aŭ fendoj en la monto, kaj ĝi

zigzagis ĉiudirekten, deklivante unue supren kaj poste

malsupren ĝis ili tute ne sciis ĉu ili estas pli proksimaj

al la supro de la tero ol kiam ili komencis antaŭ horoj. 

“Ĉiuokaze,” diris Doroteo, “ni ’skapis de tiuj aĉaj

Gurgloj, kaj tio almenaŭ *iom* komfortigas\!” 

“Verŝajne la Gargojloj ankoraŭ okupas sin per

klopodoj estingi la fajron,” respondis la Sorĉisto. “Sed

eĉ se ili sukcesus fari tion ili trovus tre malfacila

flugadon inter ĉi tiuj rokoj; do mi certas ke ni ne plu

bezonas timi ilin.” 

Kelkfoje ili atingis profundan fendon en la planko, 

kio tre danĝerigis la pluiron; sed restis oleo en la

lanternoj por lumigi, kaj la fendoj ne estis sufiĉe larĝaj

162

!(images/000050.jpg)

“NU, ESTAS DRAKO\!” 

La Kavo de la Draketoj

por malebligi ke ili transsaltu. Kelkfoje ili devis

transgrimpi amasojn da nefiksitaj rokoj, kie Jaĉjo

apenaŭ povis treni la kaleŝon. Dum tiuj okazoj

Doroteo, Zeb kaj la Sorĉisto ĉiuj puŝis, kaj levis la

radojn trans la plej malglatajn lokojn; tiel ke ili

sukcesis, per laborego, plu iri. Sed la grupeto estis kaj

laca kaj senkuraĝigita kiam fine, ĉirkaŭirinte severan

angulon, la vagantoj trovis sin en vasta kavo kiu arkis

alte super iliaj kapoj kaj havis glatan, ebenan plankon. 

La kavo estis ronda kaj ĉirkaŭ ĝia rando, proksime

al la tero, aperis grupoj de nebrilaj flavaj lumoj, po

do, ĉiam flank’-al-flankaj. Ili unue estis senmovaj, sed

baldaŭ ili komencis plibriliĝi kaj skuiĝi malrapide

unuflanken poste aliflanken kaj poste supren kaj

malsupren. 

“Kia loko estas ĉi tiu?” demandis la knabo, kiu

klopodis vidi pli klare tra la senlumo. 

“Mi ne povas eĉ konjekti,” respondis la Sorĉisto, 

kiu ankaŭ ĉirkaŭrigardadis malfacile. 

“Huf\!” voĉaĉis Heŭreka, arkante sian dorson ĝis

ŝiaj haroj rekte staris; “loĝejo de aligatoroj, aŭ

krokodiloj, aŭ ia alia terura ulo\! Ĉu vi ne vidas iliajn

terurajn okulojn?” 

“Heŭreka vidas pli bone en la lumo ol ni,” flustris

Doroteo. “Diru al ni, kara, kiel aspektas la uloj?” ŝi

165

Doroteo kaj la Sorĉisto en Oz

demandis, parolante al sia dorlotbesto. 

“Mi efektive ne povas priskribi ilin,” respondis la

katido, tremante. “Iliaj okuloj aspektas pasteĉujoj kaj

iliaj buŝoj aspektas karbositeloj. Sed iliaj korpoj ne

aspektas tre grandaj.” 

“Kie ili estas?” demandis la knabino. 

“En niĉetoj tute ĉirkaŭ la rando de ĉi tiu kaverno. 

Ho, Doroteo—vi ne povas imagi kiaj aĉuloj ili estas\! 

Ili estas pli malbelaj ol la Gargojloj.” 

“Ta-ta-ta\! atentu ne kritiki viajn proksimulojn,” 

diris raspa voĉo apuda. “Efektive vi mem estas iom

malbelaj uloj, kaj mi estas certa ke panjo ofte diris al

ni ke ni estas la plej belaj uloj en la tuta mondo.” 

Aŭdante tiujn vortojn niaj amikoj turnis sin laŭ la

direkto de la sono, kaj la Sorĉisto tenis siajn lanternojn

por ke la lumo vidigu unu el la niĉetoj en la roko. 

“Nu, estas drako\!” li krietis. 

“Ne,” respondis la posedanto de la grandaj flavaj

okuloj kiuj palpebrumadis je ili senpaŭze; “vi eraras

pri tio. Ni esperas kreskinte iam esti drakoj, sed ĝuste

nun ni estas nur draketoj.” 

“Kio estas tio?” demandis Doroteo, rigardante

timoplene la grandan skvaman kapon, la oscedantan

buŝon kaj la grandajn okulojn. 

“Junaj drakoj, kompreneble; sed ni ne rajtas nomi

166

La Kavo de la Draketoj

nin veraj drakoj antaŭ ol plene kreski,” estis la

respondo. “La grandaj drakoj estas tre fieraj, kaj

opinias ke infanoj ne multe gravas; sed panjo diras ke

iam ni ĉiuj estos tre fortaj kaj gravaj.” 

“Kie estas via patrino?” demandis la Sorĉisto, 

maltrankvile ĉirkaŭrigardante. 

“Ŝi iris al la supro de la tero por trovi manĝaĵojn

por ni. Se ŝi bone sukcesos ŝi alportos por ni elefanton, 

aŭ du rinocerojn, aŭ eble kelkdek homojn por

malgrandigi nian malsaton.” 

“Ho; ĉu vi malsatas?” demandis Doroteo, retirante

sin. 

“Multe,” diris la draketo, kunfrapante siajn

makzelojn. 

“Kaj—kaj—ĉu vi manĝas homojn?” 

“Jes ja, kiam ni povas akiri ilin. Sed jam de pluraj

jaroj ili estas maloftaj kaj ni kutime devas kontenti per

elefantoj aŭ bubaloj,” respondis la ulo, per

bedaŭroplena tono. 

“Kiomjara vi estas?” demnandis Zeb, kiu rigardadis

la flavajn okulojn kvazaŭ fascinate. 

“Tre juna, mi bedaŭras diri; kaj ĉiuj miaj gefratoj

kiujn vi vidas ĉi tie estas proksimume samaĝaj kiel mi. 

Se mi ĝuste memoras, ni fariĝis sesdek-ses-jaraj

antaŭhieraŭ.” 

167

Doroteo kaj la Sorĉisto en Oz

“Sed tio ne estas junaĝo\!” kriis Doroteo, miroplene. 

“Ne?” malrapide diris la draketo; “al mi ĝi ŝajnas

tre beba aĝo.” 

“Kiom aĝas via patrino?” demandis la knabino. 

“Patrino aĝas proksimume dumil jarojn; sed ŝi

malzorge miskalkulis sian aĝon antaŭ kelkaj jarcentoj

kaj forgesis kalkuli plurcent jarojn. Ŝi estas iom

fierema, sciu, kaj timas maljuniĝi, estante vidvino kaj

ankoraŭ relative juna.” 

“Mi komprenas tion,” konsentis Doroteo. Post

momento da pensado ŝi demandis: “Ĉu ni estas

amikoj aŭ malamikoj? Mi volas demandi, ĉu vi afablos

al ni aŭ deziros manĝi nin?” 

“Tiurilate, ni draketoj volontege manĝus vin, mia

infano; sed domaĝe patrino ligis niajn vostojn al la

rokoj ĉe la fonoj de niaj individuaj kavoj, tiel ke ni ne

p o v a s e l r a m p i p o r p r e n i v i n . S e v i d e c i d o s pliproksimiĝi ni englutos vin fulmorapide; sed se vi ne

faros tion vi restos tute sekuraj.” 

La voĉo de la ulo enhavis sonon de bedaŭro, kaj

aŭdinte tiujn vortojn la aliaj draketoj ĉiuj ĝemis

malgaje. 

Doroteo sentis sin malpli malkvieta. Post mallonga

paŭzo ŝi demandis:

“Kial via patrino ligis viajn vostojn?” 

168

La Kavo de la Draketoj

“Nu, kelkfoje ŝi ĉasadas, tre for, dum pluraj

semajnoj, kaj se ni ne estus ligitaj ni rampus sur la

tuta monto kaj interbatalus kaj multe petolus. Patrino

kutime scias kion ŝi faras, sed ĉifoje ŝi eraris; ĉar vi

nepre eskapos de ni krom se vi tro proksimiĝos, kaj

verŝajne vi ne faros tion.” 

“Neniel\!” diris la knabineto. “Ni ne volas ke tiaj

bestaĉoj manĝu nin.” 

“Permesu ke mi diru,” respondis la draketo, “ke vi

iom malĝentile finomas nin, sciante ke ni ne povas

refuti viajn insultojn. Ni opinias nin tre belaspektaj, 

ĉar patrino diris tion al ni, kaj ŝi scias. Kaj ni estas de

bonega familio kaj mi defias ke homo montru ke li

havas pli elegantan geneaologion, ĉar la nia etendiĝas

ĝis antaŭ dudek mil jaroj, al la epoko de la fama Verda

Drako de Atlantido, kiu vivis dum epoko kiam la

homaro ankoraŭ ne estis kreita. Ĉu vi povas pretendi

egalan geneaologion, knabineto?” 

“Nu,” diris Doroteo, “mi naskiĝis sur kultivbieno

en Kansas, kaj mi supozas ke tio estas tutegale

’spektinda kaj fiera kiel loĝado en kavo kun la vosto

l i g i t a a l r o k o . S e n e , m i d e v o s t o l e r i m i a n malegalecon, jen la afero.” 

“Gustoj varias,” murmuris la draketo, malrapide

faligante siajn skvamajn palpebrojn sur siajn flavajn

169

Doroteo kaj la Sorĉisto en Oz

okulojn, ĝis ili aspektis duonlunaj. 

Denove kuraĝaj pro konstato ke la bestoj ne povas

rampi el siaj rokpoŝoj, la infanoj kaj la Sorĉisto nun

uzis iom da tempo ekzamenante ilin pli detale. La

kapoj de la draketoj estis grandaj kiel bareloj kaj

kovritaj de malmolaj, verdecaj skvamoj kiuj brilis pro

la lumo de la lanternoj. Iliaj antaŭaj kruroj, kiuj

kreskis tuj malantaŭ iliaj kapoj, ankaŭ estis fortaj kaj

grandaj; sed iliaj korpoj estis malpli grandaj laŭ sia

cirkonferenco ol iliaj kapoj, kaj iom post iom fariĝis

maldikaj laŭ sia longo ĝis iliaj vostoj estis maldikaj

kiel ŝulaĉo. Doroteo pensis, ke se ili bezonis sesdek ses

jarojn por kreski tiom, necesos ankoraŭ plena jarcento

antaŭ ol ili rajtos nomi sin drakoj, kaj al ŝi tio ŝajnis

longa atendo por plene kreski. 

“Laŭ mia penso,” diris la Sorĉisto, “estus plejbone

foriri de ĉi tiu loko antaŭ ol la patrindrako revenos.” 

“Ne rapidu,” vokis unu el la draketoj; “patrino

volonte renkontos vin, mi certas.” 

“Eble vi pravas,” respondis la Sorĉisto, “sed ni iom

strange ne volonte renkontas fremdulojn. Ĉu vi

bonvolos diri al ni kiudirekten iris via patrino por

atingi la supron de la tero?” 

“Ne decas demandi al ni tion,” deklaris alia

draketo. “Ĉar, se ni dirus la veron, eble vi tute eskapus

170

!(images/000062.png)

La Kavo de la Draketoj

de ni; kaj se ni dirus al vi malveron ni estus

malbonkondutaj kaj meritus puniĝon.” 

“Sekve,” decidis Doroteo, “ni devos mem laŭeble

trovi kiel eliri.” 

Ili trairis la tutan kavernon, restante bondistance de

la palpebrumantaj flavaj okuloj de la draketoj, kaj

baldaŭ trovis ke du vojoj kondukas de la muro

kontraŭa al la loko kie ili eniris. Ili elektis unu el ili

hazarde kaj rapidis laŭ ĝi kiel eble plej rapide, ĉar ili

tute ne sciis kiam la patrina drako revenos kaj multe

fervoris ne renkonti ŝin. 

171

!(images/000007.png)

OR konsiderinda distanco la vojo

kondukis rekte supren laŭ milda

deklivo, kaj la vagantoj tiom bone

progresis ke ili komencis fervore esperi, 

kredante ke ili preskaŭ tuj vidos

sunbriladon. Sed post longa tempo ili

subite trovis grandan rokon kiu blokis

la irejon kaj neebligis ke ili pluen iru

eĉ unu paŝon. 

Ĉi tiu roko estis aparta de la cetero

de la monto kaj moviĝadis, konstante

rivoluante kvazaŭ sur pivoto. Kiam ili

unue proksimiĝis al ĝi solida muro estis

antaŭ ili; sed baldaŭ ĝi rivoluis ĝis aperis larĝa, glata

vojo tra ĝi al la alia flanko. Tio aperis tiom subite ke

172

Ozma Uzas la Magian Zonon

ili estis nepretaj uzi ĝin, unue, kaj lasis ke la roka

muro denove rivoluu antaŭ ol ili decidis trairi. Sed ili

sciis nun ke ekzistas eskapejo do ili atendis pacience

ĝis la vojo duan fojon aperis. 

La infanoj kaj la Sorĉisto impetis trans la

moviĝantan rokon kaj saltis en la preteran koridoron, 

alteriĝante sekure kvankam iomete senspire. Jaĉjo la

kaleŝoĉevalo estis lasta, kaj la roka muro preskaŭ

kaptis lin; ĉar ĝuste kiam li saltis sur la plankon de la

pretera koridoro la muro svingiĝis trans ĝi kaj

malfiksita ŝtono kiun la radoj de la kaleŝo frapis falis

en la mallarĝan fendeton kie la roko turniĝas, kaj

fiksiĝis tie. 

Ili aŭdis disigan, grincan sonon, laŭtan klakon, kaj

la girroko ekhaltis kun sia plej larĝa surfaco fermanta

la vojon de kiu ili venis. 

“Ne gravas,” diris Zeb, “ni ja ne volas retreniri.” 

“Mi ne certas pri tio,” respondis Doroteo. “La

patrina drako eble malsupren venos kaj kaptos nin ĉi

tie.” 

“Estas eble,” akordis la Sorĉisto, “se montriĝos ke

ĉi tiu estas la vojo kutime uzata de ŝi. Sed mi

ekzamenadis ĉi tiun tunelon, kaj mi ne trovis spurojn

de la trairado de tiom granda besto.” 

“Do ni estas sekuraj,” diris la knabino, “ĉar se la

173

Doroteo kaj la Sorĉisto en Oz

drako uzas la alian vojon ŝi tute ne povos kapti nin

nun.” 

“Kompreneble ne, mia kara. Sed necesas konsideri

ion alian. La patrina drako verŝajne konas la vojon al

la surfaco de la tero, kaj se ŝi iris laŭ la alia vojo sekve

ni elektis la malĝustan vojon,” diris la Sorĉisto, 

penseme. 

“Ve\!” kriis Doroteo. “Vere estus misfortune, ĉu ne?” 

“Tre. Krom se ĉi tiu vojo ankaŭ kondukas al la

supro de la tero,” diris Zeb. “Rilate al mi, se ni

sukcesos foriri el ĉi tie mi ĝojos ke ĝi ne estas la vojo

uzata de la drako.” 

“Ankaŭ mi,” respondis Doroteo. “Sufiĉas ke tiuj

malĝentilaj draketoj riproĉas geneaologiojn. Neniu

scias kion farus la patrino.” 

Ili baldaŭ rekomencis iri, rampante malrapide laŭ

nova kruta deklivo. La lanternoj komencis senbriliĝi, 

kaj la Sorĉisto verŝis la restantan oleon el unu en la

alian, tiel ke la sola lumo daŭros pli longe. Sed ilia

veturo estis preskaŭ finita, ĉar post nelonge ili atingis

malgrandan kavon de kiu ne ekzistis alia elirejo. 

Ilie unue ne komprenis sian misfortunon, ĉar iliajn

korojn ĝojigis vidi sunradion venantan tra malgranda

fendo en la tegmento de la kavo, multe super ili. Tio

signifis ke ilia mondo—la reala mondo—ne estas tre

174

Ozma Uzas la Magian Zonon

malproksima, kaj ke la parado da danĝeraj aventuroj

kiujn ili renkontis fine venigis ilin proksime al la

surfaco de la tero, kio por ili estis hejmo. Sed kiam la

aventurantoj pli detale ĉirkaŭrigardis ili trovis ke ili

estas en fortika karcero el kiu ne eblos eskapi. 

“Sed ni estas *preskaŭ* sur la tero denove,” kriis

Doroteo, “ĉar jen la suno—la plej *bela* suno kiu

brilas\!” kaj ŝi indikis fervore la fendon en la fora

tegmento. 

“Preskaŭ sur la tero ne signifas ke ni estas tie,” diris

la katido, per malkontenta tono. “Eĉ mi ne povus

supreniri al tiu fendeto—nek tra ĝin se mi ja povus

atingi ĝin.” 

“Ŝajnas ke la vojo finiĝas ĉi tie,” anoncis la Sorĉisto, 

malgaje. 

“Kaj ne eblas retreniri,” aldonis Zeb, fajfetante pro

perplekseco. 

“Mi certis ke finiĝos tiel,” komentis la maljuna

kaleŝoĉevalo. “Oni ne falas en la mezon de la tero kaj

poste revenas por rakonti siajn aventurojn—ne en la

reala vivo. Kaj ĉio estas kontraŭnatura ĉar tiu kato kaj

mi povas paroli vian lingvon, kaj kompreni viajn

parolojn.” 

“Ankaŭ la naŭ porketoj,” aldonis Heŭreka. “Ne

forgesu ilin, ĉar eble mi ja devos manĝi ilin.” 

175

Doroteo kaj la Sorĉisto en Oz

“Mi jam antaŭe aŭdis bestojn paroli,” diris Doroteo, 

“kaj nenia katastrofo okazis.” 

“Ĉu iam antaŭe vi estis fermita en kavon, multe

interne de la tero, kun nenia metodo eliri?” demandis

la ĉevalo, serioze. 

“Ne,” respondis Doroteo. “Sed ne perdu kuraĝon, 

Jaĉjo, ĉar mi certas ke ankoraŭ ne alvenis la fino de

nia historio, tute ne.” 

La mencio pri la porketoj memorigis al la Sorĉisto

ke liaj dorlotbestoj lastatempe ne multe ĝuis

sinekzercon, kaj sendube enuas pro sia enkarceriĝo en

lia poŝo. Do li sidiĝis sur la planko de la kavo, elprenis

la porketojn unu post la alia, kaj permesis ke ili

ĉirkaŭkuru laŭ sia deziro. 

“Miaj karaj,” li diris al ili, “bedaŭrinde mi multe

malutilis al vi kaj vi neniam povos reeliri el ĉi tiu

malgajiga kavo.” 

“Kial?” demandis porketo. “Ni dumlonge estis en

mallumo kaj estas dezirinde ke vi klarigu pri kio

okazis.” 

La Sorĉisto informis ilin pri la misfortuno kiu ĵus

trafis la vagantojn. 

“Nu,” diris alia porketo, “vi estas sorĉisto, ĉu ne?” 

“Mi ja estas,” respondis la vireto. 

“Do vi povos fari kelkajn ŝorĉojn kaj liberigi nin el

176

Ozma Uzas la Magian Zonon

ĉi tiu truo,” deklaris la etulo, tre fidoplene. 

“Mi povus se mi estus vera sorĉisto,” respondis la

mastro malĝoje. “Sed tia mi ne estas, karaj porĉinjoj\*; 

mi estas ĉarlatan-sorĉisto.” 

“Absurdaĵo\!” kriis pluraj porketoj, kune. 

“Demandu al Doroteo,” diris la vireto, indigne. 

“Estas tute vere,” respondis la knabino, serioze. 

“Nia amiko Oz estas nur ĉarlatana sorĉisto, ĉar iam li

pruvis tion al mi. Li povas fari mirigaĵojn—se li scias

la kielon. Sed li tute ne povas sorĉi se li ne havas ilojn

kaj maŝinojn.” 

“Dankon, mia kara, pro via pravigo de mi,” 

respondis la Sorĉisto, dankeme. “Akuzo ke mi estas

vera sorĉisto, kia mi ne estas, estas kalumnio kiun mi

ne senproteste akceptos. Sed mi estas unu el la plej

grandiozaj ĉarlatan-sorĉistoj en la tuta historio, kaj vi

konstatos tion kiam ni estos jam mortaj pro malsato

kaj niaj ostoj estos disĵetitaj sur la plankon de ĉi tiu

soleca kavo.” 

“Mi kredas ke ni tute nenion konstatos kiam tio

okazos,” komentis Doroteo, kiu multe pripensadis. 

“Sed mi ne intencas jam nun disĵeti miajn ostojn, ĉar

mi bezonas ilin, kaj vi verŝajne ankaŭ bezonas la viajn.” 

\* Porkĉjoj \+ porknjoj. 

177

Doroteo kaj la Sorĉisto en Oz

“Ni tute ne povas eskapi,” ĝemis la Sorĉisto. 

“Eble *ni* ne povas,” respondis Doroteo, ridetante al

li, “sed aliaj povas fari kion ni ne povas. Feliĉiĝu, 

amikoj. Mi certas ke Ozma helpos nin.” 

“Ozma\!” krietis la Sorĉisto. “Kiu estas Ozma?” 

“La knabino kiu regas la eksterordinaran Landon

Oz,” estis la respondo. “Ŝi estas mia amikino, ĉar mi

renkontis ŝin en la Lando Ev antaŭ nelonge, kaj

veturis al Oz kun ŝi.” 

“Duafoje?” demandis la Sorĉisto, tre interesate. 

“Jes. Kiam mi unuafoje iris al Oz mi trovis vin tie, 

kaj vi regis la Smeraldan Urbon. Vi supreniris en

balono kaj eskapis de ni, kaj mi reiris al Kansas per

paro da magiaj arĝentaj ŝuoj.” 

“Mi memoras tiujn ŝuojn,” diris la vireto, 

kapjesante. “Iam ili apartenis al la Fisorĉistino. Ĉu vi

portis ilin kun vi?” 

“Ne; mi perdis ilin ie en la aero,” klarigis la infano. 

“Sed kiam mi iris al Oz la duan fojon mi posedis la

Magian Zonon de la Reĝo de la Knomoj, kaj ĝi estas

multe pli potenca ol la Arĝentaj Ŝuoj.” 

“Kie estas tiu Magia Zono?” demandis la Sorĉisto, 

kiu aŭskultis tre interesate. 

“Ozma havas ĝin; ĉar ĝia potenco ne efikas en

banala, ordinara lando kia Usono. Ĉiu en felando kia

178

Ozma Uzas la Magian Zonon

la Lando Oz povas fari ĉion ajn per ĝi; do mi lasis

ĝin kun mia amikino la Princino Ozma, kiu uzis ĝin

por deziri ke mi estu en Aŭstralio kun Onklo

Henriko.” 

“Kaj ĉu sukcesis?” demandis Zeb, mirante pro kion

li aŭdis. 

“Kompreneble; tuje. Kaj Ozma havas sorĉitan

bildon en sia ĉambro kiu montras al ŝi precize la

scenon kie estas ĉiu amiko ŝia, kiam ajn ŝi volas. Ŝi

nur bezonas diri: ‘Mi volas scii kion Tiu-ajn faras,’ kaj

tuj la bildo montras al ŝi kie estas ŝia amiko kaj kion

faras tiu amiko. Jen *vera* magio, S-ro Sorĉisto; ĉu ne? 

Nu, ĉiutage je la kvara horo Ozma promesis rigardi

min per tiu bildo, kaj se mi bezonas helpon mi faru

por ŝi certan signon kaj ŝi surmetos la Magian Zonon

de la Reĝo de la Knomoj kaj volos ke mi estu kun ŝi

en Oz.” 

“Ĉu vi volas diri ke Princino Ozma vidos ĉi tiun

kavon per sia sorĉita bildo, kaj vidos nin ĉiujn ĉi tie, 

kaj kion ni faras?” demandis Zeb. 

“Kompreneble; je la kvara horo,” ŝi respondis, 

ridante pro lia surprizesprimo. 

“Kaj kiam vi signos ŝi portos vin al si en la Lando

Oz?” pludiris la knabo. 

“Precize tiel; per la Magia Zono.” 

179

Doroteo kaj la Sorĉisto en Oz

“Do,” diris la Sorĉisto, “vi saviĝos, malgranda

Doroteo; kaj tio multe ĝojigas min. Ni aliaj mortos

multe pli feliĉe sciante ke vin maltrafis nia mizera

sorto.” 

“*Mi* ne mortos feliĉe\!” protestis la katido. “Mi

neniam povis trovi ian feliĉigon en morto, kvankam

oni diras ke kato havas naŭ vivojn do devas morti

naŭfoje.” 

“Ĉu vi jam mortis iam?” demandis la knabo. 

“Ne, kaj mi ne volas komenci,” diris Heŭreka. 

“Ne malkvietiĝu, kara,” Doroteo krietis, “mi tenos

vin en miaj brakoj, kaj kunportos vin.” 

“Ankaŭ prenu nin\!” kriis la naŭ porketoj, ĉiuj

samtempe. 

“Eble mi povos,” respondis Doroteo. “Mi provos.” 

“Ĉu vi ne ankaŭ povos teni min en viaj brakoj?” 

demandis la kaleŝoĉevalo. 

Doroteo ridis. 

“Pli bone ol tio,” ŝi promesis, “mi povos facile savi

vin ĉiujn, kiam mi mem estos en la Lando Oz.” 

“Kiel?” ili demandis. 

“Per la Magia Zono. Mi nur bezonos voli ke vi estu

kun mi, kaj vi ekestos tie—sekuraj en la reĝa palaco\!” 

“Bone\!” kriis Zeb. 

“Mi konstr uigis tiun palacon, kaj ankaŭ la

180

Ozma Uzas la Magian Zonon

Smeraldan Urbon,” komentis la Sorĉisto, per pensema

tono, “kaj mi volonte revidus ilin, ĉar mi estis tre feliĉa

inter la Manĝtuloj kaj la Palpbrumoj kaj Kveluloj kaj

Gilikuloj.” 

“Kiuj estas ili?” demandis la knabo. 

“La kvar nacioj kiuj loĝas en la Lando Oz,” estis

la respondo. “Ĉu ili afable traktus min se mi reirus

tien?” 

“Kompreneble ke jes\!” deklaris Doroteo. “Ili

ankoraŭ fieras pro sia ekssorĉisto, kaj ofte afable

parolas pri vi.” 

“ Ĉ u e b l e v i s c i a s k i o o k a z i s a l l a S t a n a Lignohakisto kaj la Birdotimigilo?” li demandis. 

“Ili ankoraŭ loĝas en Oz,” diris la knabino, “kaj

estas tre gravaj personoj.” 

“Kaj la Malkuraĝa Leono?” 

“Ho, li ankaŭ loĝas tie, kun sia amiko la Malsata

Tigro; kaj Vilĉinjo estas tie, ĉar ŝi preferis tiun lokon

pli ol K ansason, kaj rifuzis akompani min al

Aŭstralio.” 

“Domaĝe mi ne konas la Malsatan Tigron kaj

Vilĉinjon,” diris la Sorĉisto, kapneante. “Ĉu Vilĉinjo

estas knabino?” 

“Ne; ŝi estas flava kokino, kaj tre bona amikino

mia. Vi nepre amos Vilĉinjon, kiam vi konos ŝin,” 

181

Doroteo kaj la Sorĉisto en Oz

asertis Doroteo. 

“Viaj amikoj estas kvazaŭ menaĝerio,” komentis

Zeb, maltrankvile. “Ĉu vi ne povus voli ke mi estu en

pli sendanĝera loko ol Oz?” 

“Ne estu maltrankvila,” respondis la knabino. 

“Efektive vi amegos la ulojn en Oz, kiam vi konos

ilin. Kioma horo estas, S-ro Sorĉisto?” 

La vireto rigardis sian horloĝon—grandan arĝentan

horloĝon kiun li portis en sia veŝtopoŝo. 

“Duonan post la tria,” li diris. 

“Do ni devos atendi duonan horon,” ŝi pludiris; 

“sed post tiam ne estos longe antaŭ ol ni ĉiuj portiĝos

al la Smeralda Urbo.” 

Ili sidis silente pensante dum kelka tempo. Post tio

Jaĉjo abrupte diris:

“Ĉu ekzistas ĉevaloj en Oz?” 

“Nur unu,” respondis Doroteo, “kaj li estas

segĉevalo.” 

“Li estas kio?” 

“Segĉevalo. Princino Ozma iam vivigis lin per

sorĉopulvoro, kiam ŝi estis knabo.” 

“Ĉu Ozma iam estis knabo?” demandis Zeb, mire. 

“Jes; fisorĉistino sorĉis ŝin, tiel ke ŝi ne povis regi

sian regnon. Sed nun ŝi estas knabino, kaj la plej

dolĉa, plej bela knabino en la tuta mondo.” 

182

Ozma Uzas la Magian Zonon

“Segĉevalo estas ilo sur kiu oni segas tabulojn,” 

komentis Jaĉjo, kun snufo. 

“Jes, kiam ĝi ne vivas,” konsentis la knabino. “Sed

ĉi tiu segĉevalo trotas tiom rapide kiom vi, Jaĉjo; kaj

li ankaŭ estas tre saĝa.” 

“Pa\! Mi konkuros kontraŭ la mizera ligna azeno

iam ajn\!” kriis la kaleŝoĉevalo. 

Doroteo ne respondis al tio. Ŝi sentis ke Jaĉjo scios

pli pri la Segĉevalo poste. 

Tempo sufiĉe malrapidis, laŭ la fervoraj atendantoj, 

sed fine la Sorĉisto anoncis ke la kvara horo alvenis, 

kaj Doroteo ekprenis la katidon kaj komencis fari la

signalon pri kiu ili interkonsentis, al la tre fora, 

nevidata Ozma. 

“Ŝajne nenio okazas,” diris Zeb, dubeme. 

“Nu, Ozma bezonas tempon por surmeti la Magian

Zonon,” respondis la knabino. 

Apenaŭ dirinte tiujn vortojn, ŝi subite malaperis el

la kavo, kaj kun ŝi iris la katido. Tute ne estis bruo, 

nek averto. Unu momenton Doroteo sidadis apud ili

kun la katido sur siaj genuoj, la postan momenton nur

la ĉevalo, la porketoj, la Sorĉisto kaj la knabo restis en

la subtera karcero. 

“Mi kredas ke ni baldaŭ sekvos ŝin,” anoncis la

Sorĉisto, multe trankviligita; “ĉar mi scias iom pri la

183

!(images/000023.png)

DOROTEO FARIS LA SIGNALON. 

Ozma Uzas la Magian Zonon

magio de la felando nomata la Lando Oz. Ni estu

pretaj, ĉar eble oni transportos nin tre baldaŭ.” 

Li remetis la porketojn sekuraj en sia poŝo kaj li

kaj Zeb eniris la kaleŝon kaj sidis atendante sur la

benko. 

“Ĉu dolorigos?” demandis la knabo, per voĉo kiu

iomete tremis. 

“Tute ne,” respondis la Sorĉisto. “Ĉio okazos pli

rapide ol palpebrumo.” 

Kaj tiel ja okazis. 

La kaleŝoĉevalo ektremis kaj Zeb komencis froti

siajn okulojn por certigi ke li ne dormas. Ĉar ili estis

sur la stratoj de bela smeralde verda urbo, kuŝanta en

mirige plaĉa verda lumo kiu nekutime plaĉis iliajn

okulojn, kaj ĉirkaŭataj de feliĉaspektaj homoj vestitaj

per belegaj verd-kaj-oraj kostumoj laŭ multaj

eksterordinaraj modoj. 

Antaŭ ili estis la juvelkovritaj antaŭpordoj de

grandioza palaco, kaj nun la pordoj malrapide

malfermiĝis kvazaŭ invitante ilin eniri la korton, kie

belegaj floroj kreskis kaj belaj fontoj ĵetis siajn

arĝentokolorajn akverojn en la aeron. 

Zeb skuis la rimenojn por veki la kaleŝoĉevalon el

sia mirostuporo, ĉar oni komencis ĉirkaŭveni kaj

rigardegi la fremdulojn. 

185

!(images/000028.png)

Doroteo kaj la Sorĉisto en Oz

“Ek\!” kriis la knabo, kaj je tiu vorto Jaĉjo malrapide

trotis en la korton kaj tiris la kaleŝon laŭlonge de la

juvelkovrita vojo al la granda enirejo de la reĝa palaco. 

186

!(images/000042.png)

ULTAJ ser vistoj vestitaj per belaj

uniformoj staris pretaj bonvenigi la

novevenintojn, kaj kiam la Sorĉisto

grimpis el la kaleŝo bela knabino en

verda robo kriis surprizite:

“Ho, estas Oz, la Mirinda Sorĉisto, 

reveninta\!” 

La vireto rigardis ŝin detale kaj poste

prenis ambaŭ manojn de la knabino kaj

premis ilin elkore. 

“Jadi\!” li krietis, “jen eta Ĵelea

Konfitaĵ—aŭdaca kaj bela kiel antaŭe\!” 

“Kial ne, S-ro Sorĉisto?” demandis

Ĵelea, riverencante. “Sed domaĝe vi ne

povos regi la Smeraldan Urbon, kiel antaŭe, ĉar ni

nun havas belan Princinon kiun ĉiu amas profunde.” 

187

Doroteo kaj la Sorĉisto en Oz

“Kaj la popolo malvolonte perdus ŝin,” aldonis alta

soldato en la uniformo de Kapitan-Generalo. 

La Sorĉisto turnis sin por rigardi lin. 

“Ĉu iam vi havis verdan barbon?” li demandis. 

“Jes,” diris la soldato; “sed mi razis ĝin antaŭ jaroj, 

kaj post tiam mi ne plu estas privato sed la Ĉefa

Generalo de la Reĝaj Armeoj.” 

“Tute bone,” diris la vireto. “Sed mi certigas al vi, 

mia bona popolo, ke mi ne deziras regi la Smeraldan

Urbon,” li pludiris, serioze. 

“Do vi estas tre bonvena\!” kriis ĉiuj servistoj, kaj

plaĉis al la Sorĉisto noti la respekton kun kiu la reĝaj

servantoj riverencis antaŭ li. Tute ne forgesiĝis lia

famo en la Lando Oz. 

“Kie estas Doroteo?” demandis Zeb, maltrankvile, 

dum li grimpis el la kaleŝo kaj ekstaris apud sia amiko

la malgranda Sorĉisto. 

“Ŝi estas kun la Princino Ozma, en la privataj

ĉambroj de la palaco,” respondis Ĵelea Konfitaĵ. “Sed

ŝi ordonis ke mi bonvenigu vin kaj konduku vin al

viaj loĝoĉambroj.” 

La knabo ĉirkaŭrigardis per mirantaj okuloj. Tia

grandiozeco kaj riĉo kia estis en ĉi tiu palaco estis pli

ol li iam imagis, kaj li apenaŭ povis kredi ke la tuta

belega ornamo estas reala kaj ne falsa. 

188

Malnovaj Amikoj Rekunestas

“ K i o o k a z o s a l m i ? ” d e m a n d i s l a ĉ e v a l o , maltrankvile. Li vidis multe de la vivado en la urboj

dum siaj junaj jaroj, kaj li sciis ke tiu reĝa palaco ne

estas taŭga loko por li. 

Perpleksigis eĉ Ĵelean Konfitaĵon, dum kelka tempo, 

scii ĝuste kion fari pri la besto. La verdan knabinon

tiom mirigis vidi tiom malkutiman beston, ĉar ĉevalo

ne estis konata en ĉi tiu Lando; sed la loĝantoj de la

Smeralda Urbo kutimis miri pro strangaj vidaĵoj, do

inspektinte la kaleŝoĉevalon kaj notinte la mildan

aspekton de liaj grandaj okuloj la knabino decidis ne

timi lin. 

“Ne ekzistas staloj ĉi tie,” diris la Sorĉisto, “krom

se kelkaj konstruiĝis post mia foriro.” 

“Antaŭ nun ni neniam bezonis ilin,” respondis

Ĵelea; “ĉar la Segĉevalo loĝas en ĉambro de la palaco, 

estante multe malpli granda kaj pli natura laŭ sia

aspekto ol tiu granda besto kiun vi venigis kun vi.” 

“Ĉu vi celas diri ke mi estas monstraĵo?” demandis

Jaĉjo, kolere. 

“Neniel,” ŝi rapide diris, “eble estas multaj aliaj

bestoj similaj al vi en la loko el kiu vi venis, sed en

Oz ĉia ĉevalo escepte de Segĉevalo estas malkutima.” 

Tio iomete kontentigis Jaĉjon, kaj post kelka

pensado la knabino decidis doni al la kaleŝoĉevalo

189

Doroteo kaj la Sorĉisto en Oz

ĉambron en la palaco, ĉar tiom granda konstruaĵo

havas multajn ĉambrojn malofte uzatajn. 

Do Zeb maljungis Jaĉjon, kaj pluraj el la servistoj

kondukis la ĉevalon al la malantaŭo, kie ili elektis

belan ĉambron kiun li rajtos uzi. 

Tiam Ĵelea diris al la Sorĉisto:

“Via propra ĉambro—kiu estis malantaŭ la granda

Trono-Ĉambro—vakas ekde kiam vi foriris de ni. Ĉu

vi volas rehavi ĝin?” 

“Jes ja\!” respondis la vireto. “Estos kvazaŭ mi

denove estas hejme, ĉar mi loĝis en tiu ĉambro dum

multaj, multaj jaroj.” 

Li sciis la vojon al ĝi, kaj servisto sekvis lin, portante

lian valizon. Zeb ankaŭ eskortiĝis al ĉambro—tiom

granda kaj bela ke li preskaŭ timis sidi en la seĝoj aŭ

kuŝi sur la lito, por ne malpliigi ilian elegantecon. En

la ŝrankoj li trovis multajn altmodajn kostumojn el riĉaj

veluroj kaj brokaĵoj, kaj unu el la helpantoj diris ke li

vestu sin per kiuj ajn vestaĵoj plaĉas al li kaj li pretiĝu

manĝi kun la Princino kaj Doroteo post unu horo. 

Pordo malfermiĝis de la ĉambro en grandiozan

banĉambron kiu havis marmoran kuvon plenan de

parfumita akvo; do la knabo, ankoraŭ preskaŭstupora

pro la impono de la ĉirkaŭaĵoj, indulgis sin per bona

bano kaj poste elektis ruĝbrunan veluran kostumon

190

Malnovaj Amikoj Rekunestas

kun arĝentaj butonoj por anstataŭi lian propran

malpuran kaj multe uzitan vestaron. Estis silkaj

ŝtrumpoj kaj molledaj pantofloj kun diamantaj bukloj

por akompani lian novan kostumon, kaj kiam li estis

plene vestita Zeb aspektis multe pli digna kaj impona

ol iam antaŭe dum sia vivo. 

Li estis preta kiam helpanto venis eskorti lin al la

Princino; li sekvis modeste kaj kondukiĝis en ĉambron

pli delikatan kaj allogan ol grandiozan. Tie li trovis

D o r o t e o n s i d a n t a a p u d j u n a k n a b i n o t i o m eksterordinare bela ke la knabo ekhaltis kun anhelo de

admiro. 

Sed Doroteo ekstaris kaj kuris preni la manon de

sia amiko, kaj tiris lin senhezite al la bela Princino, 

kiu ridetis plej gracie al sia gasto. Poste eniris la

Sorĉisto, kaj lia ĉeesto malpliigis la embarasiĝon de la

knabo. La vireto estis vestita per nigra veluro, kun

multaj brilantaj smeraldaj ornamaĵoj sur sia brusto; 

sed lia kalva kapo kaj lia ĉifoplena vizaĝo aspektigis

lin pli amuza ol impona. 

Ozma tre volis renkonti la faman viron kiu

konstruigis la Smeraldan Urbon kaj unuigis la

Manĝtulojn, Gilikulojn, Kvelulojn kaj Palpbrumojn

kiel unu popolon; do kiam ĉiuj kvar sidis ĉe la

manĝotablo la Princino diris:

191

Doroteo kaj la Sorĉisto en Oz

“Bonvolu diri al mi, S-ro Sorĉisto, ĉu vi nomis vin

Oz laŭ la nomo de ĉi tiu granda lando, aŭ ĉu vi kredas

ke mia lando nomiĝas Oz laŭ via nomo. Mi delonge

volas demandi al vi pri tio, ĉar vi estas el fremda gento

kaj mia propra nomo estas Ozma. Neniu, mi certas, 

povus pli bone klarigi tiun misteron ol vi.” 

“Estas vere,” respondis la malgranda Sorĉisto; “do

plezurigos min klarigi mian rilaton al via lando. Unue, 

mi devas informi vin ke mi naskiĝis en Omaha, kaj mia

patro, kiu estis politikisto, nomis min Oskaro Zoroastro

Padrigo Isaako Normano Georgo Luizo Omero Kepelo

Ambrozio Portio Ogao—Ogao estis la lasta nomo ĉar li

ne povis elpensi pli da nomoj. Kune ĝi estis terure

longa nomo per kiu pezigi kompatindan senkulpan

infanon, kaj unu el la plej malfacilaj lecionoj kiujn mi

devis lerni estis memori mian propran nomon. Kiam mi

plenkreskis mi simple nomis min O. Z., ĉar la aliaj

komencliteroj estis P-I-N-G-L-O-K-A-P-O; kaj tio

literumas ‘pinglokapo’, kio insultas mian inteligenton.” 

“Certe neniu povus kulpigi vin pro via mallongigo

de via nomo,” diris Ozma, simpatie. “Sed ĉu vi ne

preskaŭ tro mallongigis ĝin?” 

“Eble,” respondis la Sorĉisto. “Kiam mi estis juna mi

forlasis mian hejmon kaj aniĝis al cirko. Mi proklamis

min Sorĉisto kaj faris ventroparolajn trukojn.” 

192

Malnovaj Amikoj Rekunestas

“Kion signifas tio?” demandis la Princino. 

“Mi ĵetas mian voĉon en kiujn ajn objekton laŭ mia

deziro, tiel ke ŝajnas ke la objekto parolas kaj ne mi. 

Ankaŭ mi komencis suprenirojn en balono. Sur mian

balonon kaj sur ĉiujn aliajn aĵojn kiujn mi uzis en la

cirko mi pentris la du literojn: ‘O. Z.’, por indiki ke

ili apartenas al mi. 

“Unu tagon mia balono forkuris portante min kaj

venigis min trans la dezertojn al ĉi tiu bela lando. Kiam

oni vidis min malsupreniri el la ĉielo ili kompreneble

kredis min ia supera ulo, kaj riverencis antaŭ mi. Mi

diris al ili ke mi estas Sorĉisto, kaj montris al ili kelkajn

facilajn trukojn kiuj mirigis ilin; kaj kiam ili vidis la

literojn pentritajn sur la baloto ili nomis min Oz.” 

“Nun mi komencas kompreni,” diris la Princino, 

ridetante. 

“Tiutempe,” pludiris la Sorĉisto, rapide manĝante

sian supon dum li parolis, “estis kvar apartaj landoj

en ĉi tiu Lando, ĉiu el la kvar estis regata de

Sorĉistino. Sed oni kredis mian potencon pli granda

ol tiu de la Sorĉistinoj; kaj eble la Sorĉistinoj ankaŭ

kredis tion, ĉar ili neniam kuraĝis oponi min. Mi

ordonis ke oni konstruu la Smeraldan Urbon precize

kie la kvar landoj renkontiĝis, kaj kiam ĝi estis

kompletigita mi anoncis min Reganto de la Lando Oz, 

193

Doroteo kaj la Sorĉisto en Oz

kiu inkluzivis ĉiujn kvar landojn de la Manĝtuloj, la

Gilikuloj, la Palpbrumoj kaj la Kveluloj. Mi pace regis

ĉi tiun Landon dum multaj jaroj, ĝis mi maljuniĝis

kaj volegis denove vidi mian indiĝenan urbon. Do

kiam Doroteo estis unue blovita de ciklono al ĉi tiu

loko mi aranĝis foriri kun ŝi en balono; sed la balono

eskapis tro frue kaj reportis min solan. Post multaj

aventuroj mi atingis Omahan, sed tie mi trovis ke ĉiuj

miaj malnovaj amikoj jam mortis aŭ foriris. Do, ĉar

mi havis nenion alian fareblan, mi reaniĝis al cirko, 

kaj supreniradis en balono ĝis la tertremo kaptis min.” 

“Vere miriga historio,” diris Ozma; “sed ŝajne vi ne

komprenas ke estas iom pli en la historio de la lando

Oz—eble ĉar neniu informis vin pri ĝi. Multajn jarojn

antaŭ ol vi venis ĉi tien ĉi tiu Lando estis unuigita

kun unusola Reganto, kiel nun, kaj la nomo de la

Reganto ĉiam estis ‘Oz’, kio en nia lingvo signifas

‘Granda kaj Bona’; aŭ, se la Reganto hazarde estis

virino, ŝi ĉiam nomiĝis ‘Ozma’. Sed iam kvar

Sorĉistinoj kune decidis detronigi la reĝon kaj mem

regi la kvar partojn de la regno; do unu tagon dum la

Reganto, mia praavo, ĉasadis, unu Fisorĉistino nomita

Mombi ŝtelis lin kaj forportis lin, kaj tenis lin kaŝita

kaj firme kaptita. Tiam la Sorĉistinoj dividis la regnon, 

kaj regis ĝiajn kvar partojn ĝis vi venis ĉi tien. Tial la

194

Malnovaj Amikoj Rekunestas

popolo tiom ĝojis vidi vin, kaj kial ili supozis, pro la

literoj, ke vi estas la laŭrajta reganto.” 

“Sed, tiutempe,” diris la Sorĉisto, penseme, “du

Bonaj Sorĉistinoj kaj du Fisorĉistinoj regis en la lando.” 

“Jes,” respondis Ozma, “ĉar bona Sorĉistino jam

konkeris Mombin en la Nordo kaj Glinda la Bona jam

konkeris la Fisorĉistinon en la Sudo. Sed Mombi

ankoraŭ estis la karcerestro de mia praavo, kaj poste

de mia patro. Kiam mi naskiĝis ŝi transformis min en

knabon, esperante ke neniu rekonos min kaj scios ke

mi estas la laŭrajta Princino de la Lando Oz. Sed mi

eskapis ŝin kaj estas nun la Reganto de mia popolo.” 

“Mi multe ĝojas pro tio,” diris la Sorĉisto, “kaj

esperas ke vi kalkulos min unu el viaj plej fidelaj kaj

admirantaj regatoj.” 

“Ni ŝuldas multon al la Mirinda Sorĉisto,” pludiris

la Princino, “ĉar vi konstr uis ĉi tiun belegan

Smeraldan Urbon.” 

“Via popolo konstruis ĝin,” li respondis. “Mi nur

estris la laboron, kiel ni diras en Omaha.” 

“Sed vi regis ĝin saĝe kaj bone dum multaj jaroj,” 

diris ŝi, “kaj pro tio la popolo fieras pri via magia arto. 

Do, ĉar vi nun estas tro maljuna por ĉirkaŭvagadi kaj

labori en cirko, mi proponas al vi hejmon ĉi tie dum

via tuta restanta vivo. Vi estos la Oficiala Sorĉisto de

195

Doroteo kaj la Sorĉisto en Oz

mia regno, kaj oni traktos vin plenrespekte kaj

plejkompleze.” 

“Mi akceptas vian afablan proponon dankeme, 

gracia Princino,” la vireto diris, per milda voĉo, kaj ĉiuj

povis vidi ke larmoj estis en liaj akrevidaj maljunaj

okuloj. Por li estis tre signifoplena ĉi tia hejmo. 

“Li estas, tamen, nur ĉarlatana Sorĉisto,” diris

Doroteo, ridetante al li. 

“K aj tia estas la plej sendanĝera Sorĉisto,” 

respondis Ozma, senhezite. 

“Oz povas fari bonajn mirigaĵojn, ĉu aŭ ne

fraŭdajn,” diris Zeb, kiu nun sentis sin pli trankvila. 

“Li amuzu nin per siaj mirigaĵoj morgaŭ,” diris la

Princino. “Mi sendis mesaĝistojn por alvoki ĉiujn

malnovajn amikojn de Doroteo ke ili renkontu kaj

bonvenigu ŝin, kaj ili sendube alvenos tre baldaŭ.” 

Efektive, tuj post la fino de la manĝo enrapidis la

Birdotimigilo, por ĉirkaŭbrakumi Doroteon per siaj

pajloplenigitaj brakoj kaj diri al ŝi kiom li ĝojas revidi

ŝin. La Sorĉisto estis ankaŭ plej elkore bonvenigata de

la pajlulo, kiu estis grava persono en la Lando Oz. 

“Kiel fartas via cerbo?” demandis la malgranda

ĉarlatano, dum li premis la molajn, pajloplenajn

manojn de sia malnova amiko. 

“Ĝi bone funkcias,” respondis la Birdotimigilo. “Mi

196

!(images/000040.jpg)

DOROTEO KAJ OZMA. 

Malnovaj Amikoj Rekunestas

plene certas, Oz, ke vi donis al mi la plej bonan

cerbon en la mondo, ĉar mi povas pensi per ili tage

kaj nokte, kiam ĉiuj aliaj cerboj profunde dormas.” 

“Dum kiom da tempo vi regis la Smeraldan Urbon

post mia foriro?” estis la sekva demando. 

“Dum longa tempo, ĝis knabino nomita Generalo

Zingibra konkeris min. Sed Ozma baldaŭ konkeris

ŝin, per la helpo de Glinda la Bona, kaj post tio mi

komencis loĝi kun Noĉjo Hakisto, la Stana

Lignohakisto.” 

Ĝuste tiam laŭta gakado aŭdiĝis ekster la ĉambro; 

kaj, kiam servisto malfermis la pordon kaj riverencis, 

flava kokino enmarŝis. Doroteo antaŭenkuris kaj

kaptis la lanugan birdon per siaj brakoj, samtempe

farante ĝojkrion. 

“Ho, Vilĉinjo\!” ŝi diris; “kiom dika kaj eleganta vi

kreskis\!” 

“Kial ne?” demandis la kokino, per akra, klara voĉo. 

“Mi vivas per la graso de la lando—ĉu ne, Ozma?” 

“Vi havas kion ajn vi deziras,” diris la Princino. 

Ĉirkaŭ la kolo de Vilĉinjo estis ĉeno de belaj perloj, 

kaj sur ŝiaj kruroj estis braceletoj el smeraldoj. Ŝi

komfortigis sin sur la genuoj de Doroteo ĝis la katido

faris ĵaluzan koleran minacan sonon kaj alsaltis kun

akraj ungoj feroce malkovritaj por bati Vilĉinjon. Sed

199

Doroteo kaj la Sorĉisto en Oz

la knabineto tiom severe frapis la koleran katidon ke

ĝi forsaltis sen kuraĝo grati. 

“Fi\! Heŭreka,” kriis Doroteo. “Ĉu tiel vi traktas

miajn amikojn?” 

“Vi havas tre strangajn amikojn, ŝajnas al mi,” 

respondis la katido, per malafabla tono. 

“Same ŝajnas al mi,” diris Vilĉinjo, malestime, “se

tiu aĉa kato estas amiko via.” 

“Atentu\!” diris Doroteo, severe. “Mi malpermesas

kvereladon en la Lando Oz, tion mi certigas al vi\! 

Ĉiuj kunloĝas pace ĉi tie, kaj ĉiu amas ĉiun alian; kaj

krom se vi du, Vilĉinjo kaj Heŭreka, pardonon petos

unu de la alia kaj interamikiĝos, mi prenos mian

Magian Zonon kaj volos ke vi ambaŭ reportiĝu

hejmen, *senpokaste*. Jen la afero\!” 

Ilin ambaŭ multe timigis tiu minaco, kaj ili cede

promesis bone konduti. Sed neniam rimarkiĝis post tio

ke ili estas bonaj amikoj, malgraŭ ĉio. 

Kaj nun alvenis la Stana Lignohakisto, lia korpo

estis plej bele nikelkovrita, tiel ke ĝi brilegis pro la

forta lumo en la ĉambro. La Stana Lignohakisto amis

Doroteon plej tenere, kaj bonvenigis ĝoje la revenon

de la malgranda maljuna Sorĉisto. 

“Sinjoro,” diris li al la Sorĉisto, “mi ne povus sufiĉe

danki vin pro la bonega koro kiun vi iam donis al mi. 

200

Malnovaj Amikoj Rekunestas

Ĝi akiris por mi multajn amikojn, tion mi certigas al

vi, kaj ĝi batas tiom amikeme kaj ame hodiaŭ kiel en

la komenco.” 

“Min plezurigas aŭdi tion,” diris la Sorĉisto. “Mi

timis ke ĝi ŝimkovriĝos en tiu stana korpo via.” 

“Tute ne,” respondis Noĉjo Hakisto. “Ĝi bonege

konserviĝas en mia hermetika brusto.” 

Zeb estis iom retirema kiam oni unue prezentis lin

al ĉi tiuj stranguloj; sed ili estis tiom amikemaj kaj

sinceraj ke li baldaŭ komencis multe admiri ilin, kaj

eĉ trovis kelkajn bonajn trajtojn en la flava kokino. 

Sed li denove nervoziĝis kiam oni anoncis la sekvan

vizitanton. 

“Jen,” diris Princino Ozma, “mia amiko S-ro M. P. 

Ŝancel-Insekto, P. E., kiu helpis min iam kiam mi

multe suferis, kaj estas nun la Dekano de la Reĝa

Kolegio de Atleta Scienco.” 

“Ha,” diris la Sorĉisto; “min plezurigas renkonti

tiom gravan personon.” 

“M. P.,” diris la Ŝancel-Insekto, pompe, “signifas

Multe Pligrandigita; kaj P. E. signifas Plene Edukita. 

Mi estas, efektive, tre granda insekto, kaj sendube la

plej inteligenta ulo en ĉi tiu larĝa regno.” 

“Bonege vi kaŝas tion,” diris la Sorĉisto. “Sed mi

neniel dubas vian deklaron.” 

201

!(images/000001.png)

Doroteo kaj la Sorĉisto en Oz

“Neniu dubas ĝin, sinjoro,” respondis la Ŝancel-

Insekto, kaj preninte libron el sia poŝo la stranga

insekto turnis sian dorson al la grupo kaj sidiĝis en

angulo por legi. 

Neniun ĝenis tiu malĝentileco, kiu eble ŝajnus pli

neakceptebla se temus pri persono malpli plene

edukita; do ili tuj forgesis lin kaj komencis gajan

konversacion kiu bone amuzis ilin ĝis la horo por

enlitiĝo. 

202

!(images/000005.png)

AĈJO la Kaleŝoĉevalo trovis sin posedanta

grandan ĉambron kun verda marmora

planko kaj ĉizita marmora panelaĵo, kiu

estis tiom pompaspekta ke ĝi imponus

alian ulon. Jaĉjo akceptis ĝin kiel nur

detaleton, kaj laŭ lia ordono la helpantoj

forte frotis lian felon, kombis liajn

kolharojn kaj voston, kaj lavis liajn hufojn

kaj maleolojn. Post tio ili informis lin ke

manĝo tuj sekvos kaj li respondis ke ili ne

povus alporti ĝin tro rapide laŭ lia opinio. 

Unue ili portis al li vaporantan teleron da

supo, kiun la ĉevalo rigardis senplezure. 

“Forportu tiun aĉaĵon\!” li ordonis. “Ĉu vi kredas

min salamandro?” 

203

Doroteo kaj la Sorĉisto en Oz

Ili tuj obeis, kaj nun alportis fajnan grandan

rombon sur arĝenta telero, kun saŭco sur ĝi. 

“Fiŝo\!” kriis Jaĉjo, snufante. “Ĉu vi kredas min

kato? For kun ĝi\!” 

La ser vantoj iom senkuraĝiĝis, sed baldaŭ ili

alportis grandan pladon sur kiu estis dudek bone

rostitaj koturnoj sur rostita pano. 

“Nu, nu\!” diris la ĉevalo, nun plene provokita. “Ĉu

vi supozas min mustelo? Kiaj stultaj malsaĝuloj vi

estas en la Lando Oz, kiajn aĉaĵojn vi manĝas\! Ĉu

nenio manĝinda ekzistas en ĉi tiu palaco?” 

La tremantaj servistoj alvokis la Reĝan Intendanton

kiu alrapidis kaj diris:

“Kion via Alteco volas por manĝi?” 

“Alteco\!” ripetis Jaĉjo, kiu ne kutimis al tiaj titoloj. 

“Vi estas almenaŭ du metrojn alta, kaj tio estas pli

alta ol ĉiu alia besto en ĉi tiu lando,” diris la

Intendanto. 

“Nu, mia Alteco deziras avenon,” deklaris la ĉevalo. 

“Avenon? Ni ne havas naturan avenon,” la

Intendanto diris, tre respektoplene. “Sed estas multa

avengrio, kiun ni ofte kuiras por matenmanĝo. 

Avengrio estas matenmanĝa nutraĵo,” pludiris la

Intendanto, humile. 

“Mi faros el ĝi vespermanĝan nutraĵon,” diris Jaĉjo. 

204

Jaĉjo la Kaleŝoĉevalo

“Alportu ĝin, sed je via vivo, ne kuiru ĝin\!” 

Komprenu ke la respekto per kiu oni honoris la

trivitan maljunan kaleŝoĉevalon iom arogantigis lin, 

kaj li forgesis ke li estas gasto, ĉar oni neniam traktis

lin alimaniere ol kiel serviston ekde lia naskiĝtago, ĝis

lia alveno en la Lando Oz. Sed la reĝaj helpistoj ne

atentis la mishumoron de la besto. Ili rapide miksis

kuvon da avengrio kun iometo da akvo, kaj Jaĉjo

manĝis ĝin tre avide. 

Post tio la helpistoj amasigis tapiŝojn sur la planko, 

kaj la maljuna ĉevalo dormis sur la plej mola lito kiun

li iam trovis dum sia tuta vivo. 

En la mateno, tuj kiam tagiĝis, li decidis promeni

kaj provi trovi herbon por matenmanĝo; do li paŝis

trankvile tra la belan arkon de la pordejo, ĉirkaŭiris la

angulon de la palaco, kie ĉiu ŝajne dormis, kaj

ekfrontis la Segĉevalon. 

Jaĉjo haltis abrupte, surprizite kaj mirigite. La

Segĉevalo haltis samtempe kaj rigardis la aliulon per

siaj kuriozaj elstaraj okuloj, kiuj estis nur tuberoj en

la ŝtipo el kiu konsistis ĝia korpo. La kruroj de la

Segĉevalo estis kvar stangoj fiksitaj en truoj boritaj en

la ŝtipo; ĝia vosto estis branĉeto akcidente restinta; kaj

ĝia buŝo kavaĵo hakita en unu fino de la korpo kiu

elstaris iomete kaj utilis kiel kapo. La finoj de la lignaj

205

!(images/000059.png)

“JADI, KIA ULO VI ESTAS?” 

Jaĉjo la Kaleŝoĉevalo

kruroj estis kovritaj per solida oro, kaj la selo de

Princino Ozma, kiu estis el ruĝa ledo ornamita per

brilaj diamantoj, estis ligita al la mallerta korpo. 

La okuloj de Jaĉjo elstaris tiom kiom tiuj de la

Segĉevalo, kaj li rigardis la ulon kun siaj oreloj rektaj

kaj lia longa kapo retirita ĝis ĝi kuŝis kontraŭ lia arka

kolo. 

Kun tiu komika pozicio la du ĉevaloj malrapide

ĉirkaŭiris unu la alian dum kelka tempo, ĉiu estis

nekapabla kompreni kio estas la strangaĵo kiun ĝi nun

la unuan fojon vidas. Subite Jaĉjo kriis:

“Jadi, kia ulo vi estas?” 

“Mi estas Segĉevalo,” respondis la alia. 

“Ho; mi kredas ke mi aŭdis pri vi,” diris la

kaleŝoĉevalo; “sed vi estas malsimila al kion mi

anticipis vidi.” 

“Tion mi ne dubas,” la Segĉevalo komentis, per

fiera tono. “Oni opinias min tre malkutima.” 

“Tute prave. Sed malfortikaĵo kia vi ne rajtas vivi.” 

“Ne kulpas mi,” respondis la alia, iom ĉagrenite. 

“Ozma ŝutis magian pulvoron sur min, kaj mi devis

vivi. Mi scias ke mi ne multe valoras; sed mi estas la

sola ĉevalo en la tuta Lando Oz, do oni tre respektas

min.” 

“Vi, ĉevalo\!” 

207

Doroteo kaj la Sorĉisto en Oz

“Ho, ne vera ĉevalo, kompreneble. Tute ne ekzistas

ĉi tie veraj ĉevaloj. Sed mi estas bonega imitaĵo.” 

Jaĉjo indigne henis. 

“Rigardu min\!” li kriis. “Mi estas vera ĉevalo\!” 

La ligna besto eksaltetis, kaj poste detale ekzamenis

la alian. 

“Ĉu eblas ke vi estas Vera Ĉevalo?” li murmuris. 

“Ne nur eblas sed veras,” respondis Jaĉjo, al kiu

plaĉis la impreso kreita de li. “Tion pruvas fajnaj

punktoj. Ekzemple, rigardu la longajn harojn sur mia

vosto, per kiu mi povas forviŝi muŝojn.” 

“Muŝoj neniam ĝenas min,” diris la Segĉevalo. 

“Kaj rimarku miajn grandajn fortajn dentojn, per

kiuj mi manĝas herbon.” 

“Mi ne bezonas manĝi,” komentis la Segĉevalo. 

“Ankaŭ ekzamenu mian larĝan bruston, kiu ebligas

ke mi plene, profunde spiru,” diris Jaĉjo, fiere. 

“Mi ne bezonas spiri,” respondis la alia. 

“Ne; al vi mankas multaj plezuroj,” komentis la

kaleŝoĉevalo, kompate. “Vi ne konas la plezuron de

forviŝo de muŝo kiu mordis vin, nek la ĝojon manĝi

bongustegan manĝaĵon, nek kontenton pro longa spiro

de freŝa, pura aero. Eble vi estas imitaĵo de ĉevalo, sed

tre maladekvata.” 

“Ho, mi ne povas esperi simili vin,” ĝemis la

208

Jaĉjo la Kaleŝoĉevalo

Segĉevalo. “Sed min ĝojigas finfine renkonti Veran

Ĉevalon. Vi estas certe la plej bela ulo kiun iam mi

vidis.” 

Tiu parolo plene plaĉis Jaĉjon. Neniam antaŭe iu

nomis lin bela. Diris li:

“Via ĉefa problemo, mia amiko, estas ke vi

konstruiĝis el ligno, kaj mi supozas ke vi ne kulpas

pri tio. Veraj ĉevaloj, kia mi, konsistas el karno kaj

sango kaj ostoj.” 

“Mi tute bone vidas la ostojn,” respondis la

Segĉevalo, “kaj ili estas admirindaj kaj klaraj. Ankaŭ

mi vidas la karnon. Sed mi supozas ke la sango estas

ie interne.” 

“Ĝuste tiel,” diris Jaĉjo. 

“Por kio ĝi utilas?” demandis la Segĉevalo. 

Jaĉjo ne sciis, sed li ne volis konfesi tion al la

Segĉevalo. 

“Se io vundas min,” li respondis, “la sango elfluas

por indiki kie mi vundiĝis. Vi, kompatindulo\! eĉ ne

povas sangi kiam vi vundiĝis.” 

“Sed mi ne povas vundiĝi,” diris la Segĉevalo. 

“Kelkfoje mi iomete rompiĝas, sed estas facile ripari

kaj bonordigi min. Kaj mi neniam eĉ sentas rompon

aŭ spliton.” 

Jaĉjo preskaŭ sentis tenton envii la lignan ĉevalon

209

Doroteo kaj la Sorĉisto en Oz

pro ĝia nekapablo senti doloron; sed la ulo estis tiom

absurde malnatura ke li decidis ke li neniuokaze

akceptus fariĝi kia ĝi. 

“Kial viaj ŝuoj estas el oro?” li demandis. 

“Princino Ozma faris tion,” estis la respondo; “kaj

tio helpas ke miaj kruroj ne triviĝu. Ni multe

kunaventuris, Ozma kaj mi, kaj ŝi amas min.” 

La kaleŝoĉevalo estis respondonta kiam subite li

eksaltis kaj henis pro teruriĝo kaj staris tremante kiel

folio. Ĉar ĉirkaŭ la angulo venis du enormaj sovaĝaj

bestoj, paŝantaj tiom senbrue ke ili apudestis antaŭ ol

li konsciis pri ilia ĉeesto. Jaĉjo jam kuradis laŭ la vojo

por eskapi kiam la Segĉevalo elkriis:

“Haltu, mia frato\! Haltu, Vera Ĉevalo\! Ili estas

amikoj, kaj ne misagos kontraŭ vin.” 

Jaĉjo hezitis, rigardante la bestojn timoplene. Unu

estis enorma Leono kun klaraj, inteligentaj okuloj, 

flavbruna kolhararo bone zorgita, kaj korpo kia flava

pluŝo. La alia estis granda Tigro kun purpuraj strioj

ĉirkaŭ sia supla korpo, kaj okuloj videblaj tra la duone

fermitaj palpebroj kvazaŭ fajraj karboj. La gigantaj

formoj de tiuj monarkoj de la arbaro kaj ĝangalo

sufiĉis por teruri la plej kuraĝan koron, kaj ne estas

mirinde ke Jaĉjo timis renkonti ilin. 

Sed la Segĉevalo prezentis ilin al la fremdulo per

210

Jaĉjo la Kaleŝoĉevalo

trankvila tono, dirante:

“Ĉi tiu, nobla Ĉevalo, estas mia amiko la

Malkuraĝa Leono, kiu estas la Brava Reĝo de la

Arbaro, sed samtempe fidela vasalo de Princino Ozma. 

Kaj ĉi tiu estas la Malsata Tigro, la Teroro de la

Ĝangalo, kiu avidas manĝi dikajn bebojn sed lia

koncscienco malebligas tion. Ĉi tiuj reĝaj bestoj estas

ambaŭ varmaj amikoj de malgranda Doroteo kaj venis

al la Smeralda Urbo por bonvenigi ŝin al nia felando.” 

Aŭdinte tiujn vortojn Jaĉjo decidis perforte venki

sian alarmiĝon. Li klinis sian kapon laŭeble digne

antaŭ la sovaĝaspektaj bestoj, kiuj reciproke kapklinis

amike. 

“Ĉu vi akordas ke la Vera Ĉevalo estas belega

besto?” demandis la Segĉevalo admire. 

“Sendube temas pri gusto,” respondis la Leono. 

“En la arbaro oni opinius lin nebela, ĉar lia vizaĝo

estas etendita kaj lia kolo estas nenecese longa. Liaj

artikoj, mi observas, estas ŝvelintaj kaj trograndaj, kaj

al li mankas karno kaj li estas multjaraĝa.” 

“Kaj ege malmola,” aldonis la Malsata Tigro, per

malfeliĉa voĉo. “Mia konscienco tute ne permesus ke

mi manĝu tiom malmolan viandon kia la Vera

Ĉevalo.” 

“Min ĝojigas tio,” diris Jaĉjo; “ĉar ankaŭ mi havas

211

Doroteo kaj la Sorĉisto en Oz

konsciencon, kaj ĝi ordonas ke mi ne krevu vian

kranion per mia fortega piedo.” 

Se li supozis timigi la strian beston per tia parolo

li eraris. La Tigro ŝajnis rideti, kaj malrapide

palpebrumis per unu okulo. 

“Vi havas bonan konsciencon, amiko Ĉevalo,” ĝi

diris, “kaj se vi obeos ĝiajn ordonojn ĝi multe

protektos vin de damaĝo. Iun tagon mi lasos ke vi

provu krevi mian kranion, kaj poste vi scios pli pri

tigroj ol nun.” 

“Ĉiu amiko de Doroteo,” komentis la Malkuraĝa

Leono, “nepre ankaŭ estas nia amiko. Do ni ĉesu

paroli pri krevado de kranio kaj konversaciu pri pli

plaĉaj temoj. Ĉu vi jam matenmanĝis, Sinjoro

Ĉevalo?” 

“Ankoraŭ ne,” respondis Jaĉjo. “Sed jen abundaj

trifolioj, do se vi pardonos min mi nun manĝos.” 

“Li estas vegetarano,” komentis la Tigro, dum la

ĉevalo komencis maĉi la trifoliojn. “Se mi povus

manĝi herbon mi ne bezonus konsciencon, ĉar mi tute

ne sentus tenton manĝi bebojn kaj ŝafidojn.” 

Ĝuste tiam Doroteo, kiu frue leviĝis kaj aŭdis la

voĉojn de la bestoj, elkuris bonvenigi siajn malnovajn

amikojn. Ŝi ĉirkaŭbrakumis kaj la Leonon kaj la

Tigron kun fervora ĝojo, sed ŝajnis ami la Reĝon de

212

Jaĉjo la Kaleŝoĉevalo

la Bestoj iom pli ol lian malsatan amikon, ĉar ŝi de

pli longe konis lin. 

Kiam ili jam longe indulgis sin per longa parolado

kaj Doroteo rakontis al ili pri la terura tertremo kaj

ŝiaj ĵusaj aventuroj, la matenmanĝo-sonorilo sonis de

la palaco kaj la knabineto eniris por reesti kun siaj

homaj kamaradoj. Dum ŝi eniris la grandan halon

voĉo vokis, per iom malmilda tono:

“Kion? Ĉu *vi* revenis?” 

“Jes,” ŝi respondis, ĉirkaŭrigardante por trovi el kie

venas la voĉo. 

“Kial vi revenis?” estis la sekva demando, kaj la

okuloj de Doroteo trafis kornohavan kapon pendantan

sur la muro ĝuste super la kameno, kaj vidis ĝiajn

lipojn sin movi. 

“Jadi\!” ŝi krietis. “Mi kredis ke vi estas ŝtofoplena.” 

“Tiel estas,” respondis la kapo. “Sed iam mi estis

parto de la Gumpo sur kiun Ozma ŝutis la

Vivopulvoron. Mi estis tiam dum kelka tempo la Kapo

de la plej bona Flugmaŝino iam ekzistinta, kaj ni faris

multajn mirindaĵojn. Poste oni disigis la Gumpon kaj

metis min sur ĉi tiun muron; sed mi ankoraŭ povas

paroli kiam mi emas, kio ne okazas ofte.” 

“Estas tre strange,” diris la knabino. “Kio vi estis

kiam vi unue vivis?” 

213

!(images/000025.png)

Doroteo kaj la Sorĉisto en Oz

“Tion mi forgesis,” respondis la Kapo de la

Gumpo, “kaj mi opinas ke ne multe gravas. Sed venas

Ozma; do mi prefere silentu, ĉar al la Princino

malplaĉas mia babilado ekde kiam ŝi ŝanĝis sian

nomon de Tip al Ozma.” 

Ĝuste tiam la knabina Reganto de Oz malfermis la

pordon kaj salutis Doroteon per bonmateneca kiso. La

malgranda Princino aspektis freŝa kaj rozeca kaj

bonspirita. 

“La matenmanĝo atendas, kara,” ŝi diris, “kaj mi

malsatas. Do ni ne atendigu ĝin eĉ unu minuton.” 

214

!(images/000037.jpg)

JAĈJO STARIS TREMANTE KIEL FOLIO. 

!(images/000043.png)

NONCIS Ozma, post la matenmanĝo, ke

ŝi ordonis ke estu ferio tra la tuta

Smeralda Urbo, honore al ŝiaj vizitantoj. 

La popolo informiĝis ke ilia malnova

Sorĉisto revenis al ili kaj ĉiuj fervoris

revidi lin, ĉar li ĉiam estis plejamato. Do

unue estu granda procesio tra la stratoj, 

kaj post tio la maljuna vireto petiĝu fari

k e l k a j n s o r ĉ a ĵ o j n e n l a g r a n d a

Tronoĉambro de la palaco. En la

posttagmezo estos ludoj kaj konkuroj. 

La procesio estis tre impona. Unua

estis La Imperia Korneta Bando de Oz, 

vestita per smeraldoverdaj veluraj uniformoj kun

balteoj de pizverda sateno kaj butonoj kun grandegaj

217

Doroteo kaj la Sorĉisto en Oz

facetitaj smeraldoj. Ili ludis la Nacian Himnon

nomitan “La Oza Scintilanta Standardo”, kaj post ili

estis la standardoportantoj kun la Reĝa standardo. Tiu

standardo estis dividita en kvar egalajn partojn, unu

estis ĉielblua, alia palruĝa, tria lavenda kaj kvara

blanka. En la centro estis granda smeraldoverda stelo, 

kaj sur ĉiuj kvar partoj estis kudritaj scintilaĵetoj kiuj

brilis bele en la sunlumo. La koloroj reprezentis la

kvar landojn de Oz, kaj la verda stelo la Smeraldan

Urbon. 

Tuj post la reĝaj standardoportantoj venis la

Princino Ozma en sia reĝa kaleŝo, kiu estis el oro

ornamita per smeraldoj kaj diamantoj elegante

dismetitaj. La kaleŝon tiris tiokaze la Malkuraĝa

Leono kaj la Malsata Tigro, ornamitaj per grandegaj

ruĝetaj kaj bluaj bantoj. En la kaleŝo rajdis Ozma kaj

Doroteo, tiu en belega vestaro kaj portante sur la kapo

sian reĝan diademon; kaj la knabineto el Kansas portis

ĉirkaŭ sia talio la Magian Zonon kiun ŝi kaptis iam

de la Reĝo de la Knomoj. 

Post la kaleŝo sekvis la Birdotimigilo rajdanta la

Segĉevalon, kaj la popolo hurais lin preskaŭ tiom laŭte

kiom sian belan Regantinon. Post li marŝis per regulaj, 

ŝanceliĝantaj paŝoj, la fama maŝinulo nomita Tiktoko, 

kies risortojn streĉis Doroteo por la okazo. Tiktoko

218

La Naŭ Porketoj

moviĝis per horloĝa mekanismo, kaj konsistis tute el

polurita kupro. Efektive li apartenis al la knabino el

Kansas, kiu multe respektis lian pensadon kiam ĝi

estis ĝuste streĉita kaj funkciigita; sed ĉar la kuprulo

estus senutila ie ajn ol en felando Doroteo lasis ke

Ozma gardu lin, kaj ŝi certigis ke oni taŭge prizorgu

lin. 

Sekvis dua bando, nomita la Reĝa Kortega Bando, 

ĉar la anoj ĉiuj loĝis en la palaco. Ili surhavis blankajn

uniformojn kun veraj diamantaj butonoj kaj ludis

“Kio estas Oz sen Ozma?” tre dolĉe. 

Post ili marŝis Profesoro Ŝancel-Insekto, kun grupo

de studentoj el la Reĝa Kolegio de Scienca Atletiko. 

La knaboj havis longajn hararojn kaj striitajn

puloverojn kaj kriis sian kolegian krion je ĉiu dua

paŝo, kio multe kontentigis la rigardantaron, kiu ĝojis

pro tiu pruvo ke iliaj lungoj bone statas. 

La brile polurita Stana Lignohakisto sekvis, antaŭ

la Reĝa Armeo de Oz kiu konsistis el dudek ok

oficiroj, de Generaloj ĝis Kapitanoj. Ordinaraj soldatoj

ne ekzistis en la armeo ĉar ĉiuj estis tiom kuraĝaj kaj

lertaj ke ili promociiĝis unu post la alia ĝis ne plu estis

ordinaruloj. Jaĉjo kaj la kaleŝo sekvis, la maljunan

kaleŝoĉevalon direktis Zeb dum la Sorĉisto staradis sur

la benko kaj klinis sian kalvan kapon dekstren kaj

219

Doroteo kaj la Sorĉisto en Oz

maldekstren responde al la huraoj de la popolo, kiu

dense apudestis lin. 

Do la tuta procesio estis granda sukceso, kaj kiam

ĝi jam reiris al la palaco la civitanoj gregiĝis en la

granda Tronoĉambro por rigardi la Sorĉiston faranta

siajn trukojn. 

La unua ago de la malgranda ĉarlatano estis ke li

aperigis malgrandan blankan porketon el sub sia

ĉapelo kaj ŝajnigis disapartigi ĝin tiel ke estis du. Li

ripetis tiun agon ĝis ĉiuj naŭ porketoj videblis, kaj ili

tiom ĝojis esti ekster lia poŝo ke ili ĉirkaŭkuradis tre

vigle. La belaj bestetoj estus mirindaĵo ĉie, do la

rigardantoj estis tiom mirigitaj kaj ĝojigitaj de sia

sperto kiom eĉ la Sorĉisto dezir us. Kiam li

remalaperigis ilin Ozma deklaris sin bedaŭra ke ili

foriris, ĉar ŝi volas unu el ili kiel dorlotbeston kun kiu

ŝi povos ludi. Do la Ŝorĉisto ŝajnigis preni unu el la

porketoj el la hararo de la Princino \(efektive, li kaŝe

prenis ĝin el sia interna poŝo\) kaj Ozma ridetis gaje

kiam la besto komfortiĝis en ŝiaj brakoj, kaj ŝi

promesis pretigi smeraldan kolumon por ĝia dika kolo

kaj teni la krietulon ĉiam proksima por ke ĝi amuzu

ŝin. 

Poste oni rimarkis ke la Sorĉisto ĉiam faras sian

plejamatan trukon per ok porketoj, sed ŝajne tio plaĉis

220

La Naŭ Porketoj

al la rigardantaro kiom naŭ. 

En sia ĉambreto malantaŭ la Tronoĉambro la

Sorĉisto trovis grandan nombron da trukiloj kiujn li

postlasis kiam li foriris en la balono, ĉar neniu okupis

la ĉambron dum li forestis. Estis sufiĉe por ebligi al li

prepari plurajn novajn trukojn kiujn li lernis de kelkaj

ĵonglistoj en la cirko, kaj li pasigis parton de la nokto

pretigante ilin. Do li sekvigis la trukon pri la naŭ

porketoj per pluraj aliaj mirigaĵoj kiuj multe ĝojigis la

rigardantaron kaj ŝajne tute ne gravis al la homoj ĉu

aŭ ne la Sorĉisto estas ĉarlatano, se nur li sukcese

amuzis ilin. Ili aplaŭdis ĉiujn liajn trukojn kaj je la

fino de la prezento ili petegis lin ne reforiri kaj forlasi

ilin. 

“Tiukaze,” diris la vireto, serioze, “mi nuligos ĉiujn

miajn planitajn prezentojn antaŭ la kronitaj kapoj de

Eŭropo kaj Ameriko kaj dediĉos min al la popolo de

Oz, ĉar mi tiom amas vin ĉiujn ke mi ne povas

malakcepti iun ajn vian peton.” 

Kiam la rigardintaro estis forsendita kun tiu

promeso, niaj amikoj partoprenis kun Princino Ozma

en multedetala lunĉo en la palaco, kie eĉ la Tigro kaj

la Leono ricevis elegantajn manĝaĵojn kaj Jaĉjo la

Kaleŝoĉevalo manĝis sian avengrion el ora bovlo kun

sep vicoj de rubioj, safiroj kaj diamantoj sur la rando. 

221

Doroteo kaj la Sorĉisto en Oz

En la posttagmezo ili ĉiuj iris al granda kampo

ekster la urbopordoj kie la ludoj okazos. Estis bela

baldakeno sub kiu sidu Ozma kaj ŝiaj gastoj kaj

rigardu la homojn konkursi kaj salti kaj lukti. Estu

certa ke la homoj de Oz plejbone ludis kiam tiom

honorenda grupo rigardis, kaj fine Zeb proponis lukti

kun malgranda Manĝtulo kiu ŝajne estis la ĉampiono. 

Laŭaspekte li estis duoble tiomaĝa kiom Zeb, ĉar li

havis longan pintan barbon kaj surportis pintan

ĉapelon kun sonoriletoj ĉirkaŭ la rando, kiuj sonetis

gaje dum li moviĝis. Sed kvankam la Manĝtulo estis

apenaŭ sufiĉe alta por atingi ŝultron de Zeb li estis

tiom forta kaj lerta ke li kuŝigis la knabon surdorsen

sur la tero trifoje tre facile. 

Zebon multe surprizis la malvenko, kaj kiam la

bela Princino ridis pro li kun sia popolo li proponis

boksi kun la Manĝtulo, kaj la malgranda Ozulo

volonte akceptis. Sed kiam Zeb unuafoje sukcesis forte

boksi liajn orelojn la Manĝtulo sidiĝis sur la teron kaj

ploris ĝis la larmoj fluis laŭlonge de lia barbo, ĉar li

vundiĝis. Tio ridigis Zebon, siavice, kaj komfortigis la

knabon trovi ke Ozma ridis tiom gaje pro sia larmanta

regato kiom antaŭe pro li. 

Ĝuste tiam la Birdotimigilo proponis konkuron

inter la Segĉevalo kaj la Kaleŝoĉevalo; kaj kvankam

222

La Naŭ Porketoj

ĉiuj aliaj gajiĝis pro tiu sugesto la Segĉevalo retiris sin, 

dirante:

“Tia konkuro ne estus justa.” 

“Certe ne,” aldonis Jaĉjo, iom malestime; “tiuj

lignaj kruretoj viaj estas eĉ ne duone tiom longaj kiom

la miaj.” 

“Ne gravas tio,” diris la Segĉevalo, modeste; “ĉar mi

neniam laciĝas, sed vi ja.” 

“Ba\!” kriis Jaĉjo, rigardante tre malrespekte la alian; 

“ĉu vi eĉ unu momenton imagas ke tia misfarita

ĉevalimitaĵo kia vi povas kuri tiom rapide kiom mi?” 

“Mi ne scias, certe,” respondis la Segĉevalo. 

“Tion ni volas trovi,” komentis la Birdotimigilo. 

“La celo de konkuro estas trovi kiu venkos—nu, tion

pensas mia bonega cerbo.” 

“Unufoje, kiam mi estis juna,” diris Jaĉjo, “mi estis

konkurĉevalo, kaj venkis ĉiun kiu aŭdacis defii min. 

Mi naskiĝis en Kentukio, sciu, de kie estas la plej

bonaj kaj plej aristokrataj ĉevaloj.” 

“Sed nun vi estas maljuna, Jaĉjo,” sugestis Zeb. 

“Maljuna\! Nu, mi sentas min juna ĉevalido

hodiaŭ,” respondis Jaĉjo. “Se nur estus vera ĉevalo ĉi

tie kontraŭ kiu mi povus konkuri, mi montrus belan

venkon al la popolo, mi certigas al vi.” 

“Do kial ne konkuri kontraŭ la Segĉevalo?” 

223

Doroteo kaj la Sorĉisto en Oz

demandis la Birdotimigilo. 

“Li timas,” diris Jaĉjo. 

“Ho, ne,” respondis la Segĉevalo. “Mi nur diris ke

ne estus juste. Sed se mia amiko la Vera Ĉevalo volas

entrepreni konkuron mi estas tute preta.” 

Do ili maljungis Jaĉjon kaj forprenis la selon de la

Segĉevalo, kaj la du neatendite konkurantaj bestoj

staris flank’-al-flanke por komenci. 

“Kiam mi diros ‘Ek\!’ ” Zeb kriis al ili, “komencu

kaj kuru ĝis vi atingos tiujn tri arbojn tie for. 

Ĉirkaŭiru ilin kaj revenu. La unua kiu pasos la lokon

kie sidas la Princino estos la venkinto. Ĉu vi pretas?” 

“Mi supozas ke estos dece ke mi lasu la lignan

stultulon antaŭkuri,” grumblis Jaĉjo. 

“Forgesu tion,” diris la Segĉevalo. “Mi faros kion

mi povos.” 

“Ek\!” kriis Zeb; kaj je tiu vorto la du ĉevaloj saltis

antaŭen kaj la konkuro komenciĝis. 

La grandaj hufoj de Jaĉjo movis sin rapidege, kaj

kvankam li ne aspektis gracia li kuris farante grandan

honoron al sia Kentucky-genealogio. Sed la Segĉevalo

estis pli rapida ol la vento. Ĝiaj lignaj kruroj moviĝis

tiom rapide ke ili estis preskaŭ nevideblaj, kaj

kvankam multe malpli granda ol la kaleŝoĉevalo ĝi

transiris la teron multe pli rapide. Antaŭ ol ili atingis

224

!(images/000063.jpg)

LA SORĈISTO PRENIS PORKETON EL LA HARARO DE OZMA. 

!(images/000065.png)

LA TIGRO FRAPEGIS ŜULTRON DE JAĈJO. 

Doroteo kaj la Sorĉisto en Oz

la arbojn la Segĉevalo estis multe antaŭ Jaĉjo, kaj la

ligna besto revenis al la komencloko kaj estis fervore

huraata de la Ozanoj antaŭ ol Jaĉjo venis anhelegante

al la baldakeno kie la Princino kaj ŝiaj amikoj sidis. 

Mi bedaŭras raporti ke Jaĉjo ne nur hontis pro sia

malvenko sed dum momento li malsukcesis regi sian

koleron. Dum li rigardis la komikan vizaĝon de la

Segĉevalo li imagis ke tiu ulo ridas pro li; do pro

neregebla kolero li turnis sin kaj feroce batis per sia

piedo, tiel ke lia rivalo falis kapsuben sur la teron, kaj

unu el la kruroj kaj la maldekstra orelo rompiĝis. 

La sekvan momenton la Tigro kaŭriĝis kaj saltigis

sian grandan korpon tra la aero rapide kaj

malrezisteble kiel kuglo el kanono. La besto frapegis

ŝultron de Jaĉjo kaj kaŭzis ke la miranta kaleŝoĉevalo

ruliĝu ripete, dum la rigardantoj laŭtege kaj ĝoje kriis, 

ĉar ilin ege malplaĉis la fivenĝo kiun li faris. 

Kiam Jaĉjo rekonsciiĝis kaj sidiĝis li trovis la

Malkuraĝan Leonon unuflanke kaj la Malsatan Tigron

aliflanke, kaj iliaj okuloj ardadis kiel fajro. 

“Mi certe pardonpetas,” diris Jaĉjo, humile. “Mi

miskondutis piedbatante la Segĉevalon, kaj mi

bedaŭras ke mi koleris je li. Li venkis en la konkuro, 

kaj juste venkis; sed kion povas fari karna ĉevalo

konkure kun senlaca ligna besto?” 

228

La Naŭ Porketoj

Aŭdinte tiun pardonpeton la Tigro kaj la Leono

ĉesis batadi per siaj vostoj kaj reiris al la flanko de la

Princino digne. 

“Neniu damaĝu amikon nian antaŭ ni,” grumblis

la Leono; kaj Zeb kuris al Jaĉjo kaj flustris ke se li ne

regos sian koleron estonte li verŝajne disŝiriĝos. 

Nun la Stana Lignohakisto tranĉis rektan kaj fortan

branĉon de arbo per sia brilanta hakilo kaj faris novan

kruron kaj novan orelon por la Segĉevalo; kaj kiam ili

estis firme fiksitaj al ĝi Princino Ozma prenis la

diademon de sia kapo kaj metis ĝin sur la kapon de

la konkurvenkinto. Diris ŝi:

“Mia amiko, mi premias vin pro via rapido, kaj

proklamas vin Princo de Ĉevaloj, ĉu de ligno ĉu de

karno; kaj de nun ĉiu alia ĉevalo—almenaŭ en la

Lando Oz—taksiĝu imitaĵo, kaj vi la vera Ĉampiono

de via raso.” 

Oni denove aplaŭdis pro tio, kaj post tio Ozma

remetigis la juvelitan selon sur la Segĉevalon kaj mem

rajdis la venkinton retre al la urbo ĉe la antaŭo de la

granda procesio. 

“Pli bone mi estu feo,” grumblis Jaĉjo, dum li

malrapide hejmentiris la kaleŝon; “ĉar esti nur

ordinara ĉevalo en felando signifas esti tute senvalora. 

Ĉi tiu ne estas loko por ni, Zeb.” 

229

!(images/000044.png)

Doroteo kaj la Sorĉisto en Oz

“Tamen estas bonfortune ke ni sukcesis veni ĉi

tien,” diris la knabo; kaj Jaĉjo pensis pri la senluma

kavo, kaj akordis kun li. 

230

!(images/000054.png)

EKVIS pluraj tagoj da festado kaj gajeco, 

ĉar tiom malnovaj amikoj ne of te

renkontiĝis kaj multo estis rakontenda

kaj diskutenda inter ili, kaj multaj

amuzaĵoj ĝuendaj en ĉi tiu plaĉega

lando. 

Ozma ĝojis ke Doroteso estas apud ŝi, 

ĉar knabinoj ŝiaaĝaj kun kiuj la Princino

povus dece amikiĝi estis tre malmultaj, 

kaj ofte la juna Regantino de Oz estis

solsenta pro manko de kompaninoj. 

La trian matenon post la alveno de

Doroteo, dum ŝi sidis kun Ozma kaj iliaj

amikoj en gastakcepta ĉambro, diskutante siajn iamajn

aventurojn, la Princino diris al sia servistino:

231

Doroteo kaj la Sorĉisto en Oz

“Bonvolu iri al mia buduaro, Ĵelea, kaj prenu la

blankan porketon kiun mi lasis sur mia galanteritablo. 

Mi volas ludi per ĝi.” 

Ĵelea tuj foriris por plenumi la taskon, kaj ŝi tiom

longe estis for ke ili preskaŭ forgesis ŝian devon kiam

la verderoba knabino revenis kun vizaĝo montranta

ĉagreniĝon. 

“La porketo ne troveblas, via Moŝto,” diris ŝi. 

“Ne troveblas\!” krietis Ozma. “Ĉu vi certas? 

“Mi serĉis en ĉiu parto de la ĉambro,” la servistino

respondis. 

“Ĉu la pordo ne estis fermita?” demandis la

Princino. 

“Jes, via Moŝto; mi certas ke jes; ĉar kiam mi

malfermis ĝin la blanka katido de Doroteo elrampis

kaj suprenkuris la ŝtuparon.” 

Aŭdinte tion, Doroteo kaj la Sorĉisto alarmite

rigardis unu al la alia, ĉar ili memoris kiom ofte

Heŭreka volegis manĝi porketon. La knabineto tuj

stariĝis. 

“Venu, Ozma,” ŝi diris, maltrankvile; “ni mem iru

serĉi la porketon.” 

Do la du iris al la vestiĝoĉambro de la Princino kaj

zorge serĉis en ĉiu angulo kaj inter la vazoj kaj korboj

kaj ornamaĵoj kiuj staris diversloke en la bela buduaro. 

232

La Proceso Kontraŭ la Katido Heŭreka

Sed nenian spuron ili povis trovi de la besteto kiun ili

serĉis. 

Doroteo jam preskaŭ larmadis, kaj Ozma estis

kolera kaj indigna. Kiam ili revenis al la aliaj la

Princino diris:

“Estas preskaŭ certe ke mian belan porketon

manĝis tiu fikatido, kaj se tio estas vera la kriminto

estas punenda.” 

“Mi ne kredas ke Heŭreka farus tian fiagon\!” kriis

Doroteo, tre malfeliĉa. “Bonvolu iri kaj alporti mian

katidon, Ĵelea, kaj ni aŭskultu kion ŝi diros pri la afero.” 

La verda knabino forrapidis, sed baldaŭ ŝi revenis

kaj diris:

“La katido rifuzas veni. Ŝi minacis elgrati miajn

okulojn se mi tuŝos ŝin.” 

“Kie ŝi estas?” demandis Doroteo. 

“Sub la lito en via propra ĉambro,” estis la respondo. 

Do Doroteo kuris al sia ĉambro, kaj trovis la

katidon sub la lito. 

“Venu al mi, Heŭreka\!” ŝi diris. 

“Ne,” respondis la katido, per malobeema tono. 

“Ho Heŭreka\! Kial vi miskondutas?” 

La katido ne respondis. 

“Se vi ne venos al mi tuj,” daŭrigis Doroteo, 

provokite, “mi prenos mian Magian Zonon kaj volos

233

Doroteo kaj la Sorĉisto en Oz

ke vi estu en la Lando de la Gurgloj.” 

“Kial vi volas min?” demandis Heŭreka, kiun

alarmis tiu minaco. 

“Vi devos iri al Princino Ozma. Ŝi volas paroli kun

vi.” 

“Bone,” respondis la katido, elrampante. “Mi ne

timas Ozman, nek iun alian.” 

Doroteo reportis ŝin en siaj brakoj al kie sidis la

aliaj silente, malfeliĉe kaj penseme. 

“Diru al mi, Heŭreka,” diris la Princino milde: “ĉu

vi manĝis mian belan porketon?” 

“Mi rifuzas respondi tian stultan demandon,” 

asertis Heŭreka, minace. 

“Sed jes, kara, vi respondos,” Doroteo deklaris. “La

porketo malaperis, kaj vi kuris el la ĉambro kiam Ĵelea

malfermis la pordon. Do, se vi ne estas kulpa, 

Heŭreka, vi devas diri al la Princino kial vi estis en

ŝia ĉambro, kaj kio okazis al la porketo.” 

“Kiu akuzas min?” demandis la katido, defie. 

“Neniu,” respondis Ozma. “Nur viaj agoj akuzas

vin. La fakto estas ke mi lasis mian malgrandan

dorlotbeston en mia vestiĝoĉambro kuŝantan dormante

sur la tablo; kaj vi iel kaŝe eniris sen mia scio. Kiam

la pordo estis poste malfermita vi elkuris kaj kaŝis

vin—kaj la porketo tie ne estis.” 

234

La Proceso Kontraŭ la Katido Heŭreka

“Ne estas mia afero,” grumblis la katido. 

“Ne estu impertinenta, Heŭreka,” admonis Doroteo. 

“Vi mem estas impertinentaj,” diris Heŭreka, “kiam

vi akuzas min pri krimo kiam vi ne povas pruvi ĝin

kaj nur konjektas.” 

Ozma nun multe koleris pro la konduto de la

katido. Ŝi alvokis sian Kapitan-Generalon, kaj kiam la

longa, maldika oficiro venis ŝi diris:

“Forportu ĉi tiun katidon al karcero, kaj tenu ŝin

sekure enfermitan en ĝi dum ŝi atendos leĝan

proceson kontraŭ ŝi pro akuzo pri murdo.” 

Do la Kapitan-Generalo prenis Heŭrekan de la

brakoj de la nun ploranta Doroteo kaj malgraŭ la

minacoj kaj gratoj de la katido portis ĝin al la karcero. 

“Kion ni faru nun?” demandis la Birdotimigilo, 

ĝemante, ĉar tia krimo malfeliĉigis la tutan grupon. 

“ M i v o k o s l a Tr i b u n a l o n k u n v e n i e n l a

Tronoĉambro je la tria horo,” respondis Ozma. “Mi

mem estos la juĝisto, kaj la katido estos juste juĝata.” 

“Kio okazos se ŝi estas kulpa?” demandis Doroteo. 

“Ŝi devos morti,” respondis la Princino. 

“Naŭfoje?” demandis la Birdotimigilo. 

“Tiomfoje kiom necesos,” estis la respondo. “Mi

p e t a s k e l a S t a n a L i g n o h a k i s t o d e f e n d u l a enkarcerigiton, ĉar li havas tiom molan koron ke mi

235

!(images/000067.png)

PORTRETO DE LA SORĈISTO DE OZ

La Proceso Kontraŭ la Katido Heŭreka

certas ke li faros ĉion eblan por savi ŝin. Kaj la Ŝancel-

Insekto estos la Oficiala Akuzisto, ĉar li estas tiom

erudita ke neniu povas trompi lin.” 

“ K i u j e s t o s l a ĵ u r i o ? ” d e m a n d i s l a S t a n a Lignohakisto. 

“Estu pluraj bestoj en la ĵurio,” diris Ozma, “ĉar

bestoj komprenas unu la alian pli bone ol ni homoj

komprenas ilin. Do la ĵurio konsistu el la Malkuraĝa

Leono, la Malsata Tigro, Jaĉjo la Kaleŝoĉevalo, la

Flava Kokino, la Birdotimigilo, la Sorĉisto, Tiktoko la

Maŝinulo, la Segĉevalo, kaj Zeb de la Ranĉo Hugson. 

Jen naŭ personoj, laŭ la postulo de la leĝo, kaj mia

tuta popolo rajtos eniri por aŭskulti la atestojn.” 

Ili nun disiris por prepari la malfeliĉan ceremonion; 

ĉar kiam ajn oni devas alvoki la leĝon malfeliĉo

preskaŭ senescepte sekvas—eĉ en felando kia Oz. Sed

estas dirende ke la popolo de tiu Lando estis kutime

tiom bonkonduta ke ne ekzistis eĉ unu advokato inter

ili, kaj jam de multaj jaroj la Reganto ne bezonis juĝi

kriminton. La krimo murdo estas la plej fiega krimo, 

do granda ekscitiĝo okazis en la Smeralda Urbo kiam

oni informiĝis pri la arestiĝo kaj juĝiĝo de Heŭreka. 

La Sorĉisto, kiam li reiris al sia propra ĉambro, estis

profunde pensema. Li tute ne dubis ke Heŭreka ja

manĝis la porketon, sed li komprenis ke oni ne povas

237

Doroteo kaj la Sorĉisto en Oz

plene fidi katidon ĉar laŭ sia naturo ĝi detruas kaj

manĝas malgrandajn bestojn kaj eĉ birdojn, kaj la

malsovaĝaj katoj kiujn ni havas en niaj domoj hodiaŭ

estas idoj de la sovaĝaj ĝangalkatoj—vere tre ferocaj

bestoj. La Sorĉisto sciis ke se la dorlotbesto de Doroteo

pruviĝus kulpa kaj kondamniĝus morti la knabineto

estus treege malfeliĉa; do, kvankam li lamentis la

morton de la porketo tiom kiom ĉiu alia, li decidis savi

la vivon de Heŭreka. 

Alvokinte la Stanan Lignohakiston la Sorĉisto

kondukis lin al angulo kaj flustris:

“Mia amiko, via devo estas defendi la blankan

katidon kaj strebi savi ŝin, sed mi opinias ke vi

malsukcesos ĉar Heŭreka jam delonge volas manĝi

porketon, tion mi plencerte scias, kaj mi kredas ke ŝi

ne povis rezisti tiun tenton. Tamen ŝia kondamniĝo

kaj morto ne revivigus la porketon, sed nur

malfeliĉigus Doroteon. Do mi intencas pruvi la

senkulpecon de la katido per trompo.” 

Li prenis el sia interna poŝo unu el la restantaj ok

porketoj kaj daŭrigis:

“Ĉi tiun besteton vi kaŝu sekure ie, kaj se la ĵurio

decidos ke Heŭreka kulpas do aperigu ĉi tiun

porketon kaj pretendu ke ĝi estas la perdita besto. Ĉiuj

naŭ porketoj precize samaspektas, sekve neniu povos

238

!(images/000053.png)

La Proceso Kontraŭ la Katido Heŭreka

disputi vian pretendon. Tiu trompo savos la vivon de

Heŭreka, kaj ĉiuj el ni povos denove esti feliĉaj.” 

“Mi ne amas trompi miajn amikojn,” respondis la

Stana Lignohakisto; “tamen, mia mola koro insistas ke

mi savu la vivon de Heŭreka, kaj mi povas kutime fidi

ke mia koro pravas. Do mi obeos vian ordonon, amiko

Sorĉisto.” 

Post iom da pensado li metis la porketon en sian

funelforman ĉapelon, kaj remetis la ĉapelon sur sian

kapon kaj reiris al sia ĉambro por mediti sian

paroladon al la ĵurio. 

239

!(images/000039.png)

NTAŬ la tria horo la Tronoĉambro estis

plenplena pro civitanoj, viroj, virinoj kaj

infanoj kiuj fer voris vidi la grandan

proceson. 

Princino Ozma, vestita per sia plej

eleganta ŝtata robo, sidis sur la grandioza

smeralda trono, kun sia juvelkovrita

sceptro en la mano kaj sia brilanta

diademo sur la frunto. Malantaŭ ŝia

trono staris la dudek ok oficiroj de de ŝia

armeo kaj multaj oficialuloj de la reĝa

domo. Dekstre de ŝi sidis la kurioze

diversspeca ĵurio—bestoj, vivantaj pupoj

kaj homoj—ĉiuj tre seriozaj, pretaj aŭskulti la

parolojn. La katido estis en granda kaĝo ĝuste antaŭ

240

La Sorĉisto Denove Trompas

la trono, kie ŝi sidis sur siaj gluteoj kaj rigardadis tra

la bariloj la homaron ĉirkaŭan, ŝajne tute feliĉa. 

Nun, je signalo de Ozma, la Ŝancel-Insekto sin levis

kaj parolis al la ĵurio. Lia tono estis pompa kaj li tien kaj

tien arogante paŝis dum li absurde provis ŝajni digna. 

“Via Reĝa Moŝto kaj Kuncivitanoj,” li komencis; “la

malgranda kato kiun vi vidas kaptita antaŭ vi estas

akuzata pri la krimo de planita murdo kaj post tio manĝo

de la dika porketo de nia estimata Regantino—aŭ eble ŝi

unue manĝis kaj poste murdis ĝin. Ambaŭokaze temas

pri grava krimo kiu meritas solenan punon.” 

“Ĉu vi celas diri ke mia katido devos esti sola en

tombo?” demandis Doroteo. 

“Ne interrompu, knabineto,” diris la Ŝancel-

Insekto. “Kiam mi bonorde aranĝis miajn pensojn mi

ne volas ke iu misordigu aŭ konfuzu ilin.” 

“Se viaj pensoj ja estus bonkvalitaj ili ne estus

konfuzeblaj,” komentis la Birdotimigilo, serioze. “Miaj

pensoj—” 

“Ĉu oni juĝas pensojn aŭ katidojn ĉi tie?” 

demandis la Ŝancel-Insekto. 

“ O n i j u ĝ a s u n u k a t i d o n , ” r e s p o n d i s l a

Birdotimigilo, “sed via parolmaniero jugas nin ĉiujn.” 

“La Oficiala Akuzisto daŭrigu,” vokis Ozma de sia

trono, “kaj bonvolu ne interrompi lin.” 

241

Doroteo kaj la Sorĉisto en Oz

“La krimulo kiu nun sidas antaŭ la tribunalo

lekante siajn piedojn,” rekomencis la Ŝancel-Insekto, 

“delonge deziris kontraŭleĝe manĝi la dikan porketon, 

kiu estis malpli granda ol muso. Kaj fine ŝi fiplanis

satigi sian fiapetiton por porkaĵo. Mi povas vidi ŝin, 

per mia menso—” 

“Kion vi diras?” demandis la Birdotimigilo. 

“Mi povas vidi ŝin per mia menso—” 

“La menso ne havas okulojn,” deklaris la

Birdotimigilo. “Ĝi estas blinda.” 

“Via Moŝto,” kriis la Ŝancel-Insekto, petante la

helpon de Ozma, “ĉu aŭ ne mia menso povas vidi?” 

“Se jes, ne eblas vidi ĝian okulon,” diris la Princino. 

“ Tu t e v e r e , ” r e s p o n d i s l a Ŝ a n c e l - I n s e k t o , riverencante. “Mi diras ke per mia menso mi vidas la

krimulon rampi nevidate en la ĉambron de nia Ozma

kaj kaŝi sin, kiam neniu rigardis, ĝis la Princino foriris

kaj la pordo fermita. Tiam la murdisto estis sola kun sia

senprotekta viktimo, la dika porketo, kaj mi vidas ŝin

salti sur la senkulpan besteton kaj plenmanĝi ĝin—” 

“Ĉu vi ankoraŭ vidas per via menso?” demandis la

Birdotimigilo. 

“Certe; laŭ kiu alia maniero mi povus vidi ĝin? Kaj

ni scias ke estas vere, ĉar depost tiu tempo neniu

porketo troviĝas.” 

242

!(images/000032.jpg)

HEŬREKA ĈE LA TRIBUNALO. 

La Sorĉisto Denove Trompas

“Mi supozas ke se la kato malaperus, anstataŭ la

porketo, via menso vidus la porketon manĝi la katon,” 

sugestis la Birdotimigilo. 

“Verŝajne,” agnoskis la Ŝancel-Insekto. “Kaj nun, 

Kuncivitanoj kaj Bestoj de la Ĵurio, mi asertas ke tiom

fia krimo meritas morton, kaj ke rilate al la feroca

krimulo antaŭ vi—kiu nun lavas sian vizaĝon—la

mortpuno aplikiĝu naŭfoje.” 

Okazis multa aplaŭdado kiam la parolinto sidiĝis. 

Post tio la Princino parolis tre severtone:

“Kaptito, kion vi diras? Ĉu vi kulpas aŭ ĉu vi ne

kulpas?” 

“Nu, tion vi mem devas decidi,” respondis

Heŭreka. “Se vi povos pr uvi min kulpa, mi

senproteste mortos naŭfoje, sed mensa okulo tute

nenion pruvas, ĉar la Ŝancel-Insekto ne havas menson, 

do ne povas mense vidi.” 

“Ne gravas, kara,” diris Doroteo. 

Post tio la Stana Lignohakisto stariĝis kaj diris:

“Respektata Ĵurio kaj amata Ozma, mi petas vin ne

malame juĝi ĉi tiun felisan kaptiton. Mi opinias ke la

senkulpa katido ne povas esti kulpa, kaj certe estas

malafable akuzi ke lunĉo estas murdo. Heŭreka estas la

dolĉa dorlotbesto de bela knabineto kiun ni ĉiuj admiras, 

kaj mildeco kaj senkulpeco estas ŝiaj ĉefaj virtoj. Rigardu

245

Doroteo kaj la Sorĉisto en Oz

la inteligentajn okulojn de la katido;” \(nun Heŭreka

fermis siajn okulojn dormeme\) “rigardu ŝian ridetantan

vizaĝon\!” \(Heŭreka nun minace voĉis kaj montris siajn

dentojn\) “atentu la teneran pozicion de ŝiaj molaj, vatitaj

manetoj\!” \(Nun Heŭreka vidigis siajn akrajn ungojn kaj

gratis la barilojn de la kaĝo.\) “Ĉu tiom milda besto kulpe

manĝus kamaradan besteton? Ne; milfoje, ne\!” 

“Ho, ĉesu paroli,” diris Heŭreka; “vi jam tro longe

aŭdigis vin.” 

“Mi strebas defendi vin,” riproĉis la Stana

Lignohakisto. 

“Do parolu sencoplene,” postulis la katido. “Diru

ke estus stulte ke mi manĝu la porketon, ĉar mi estas

sufiĉe inteligenta por scii kian tumulton tio kaŭzus. 

Sed ne klopodu diri ke mi estas tro senkulpa por

manĝi dikan porketon se mi povus kaŝe fari tion. Mi

opinias ke ĝi bonege gustus.” 

“Eble, laŭ uloj kapablaj manĝi,” komentis la Stana

Lignohakisto. “Mi mem, ne konstruita por povi

manĝi, ne havas propran sperton pri la afero. Sed mi

memoras ke nia granda poeto iam diris: 

‘Manĝi bongustas

Kaj plene justas; 

Se l’ stomako rustas

Do ĝuo ĝustas.’

246

La Sorĉisto Denove Trompas

“Konsideru tion, amikoj en la Ĵurio, kaj vi facile

decidos ke la katido estas malĝuste akuzita kaj devas

liberiĝi.” 

Kiam la Stana Lignohakisto sidiĝis neniu aplaŭdis

lin, ĉar lia pledo ne estis tre konvinka kaj malmultaj

kredis ke li pruvis la senkulpecon de Heŭreka. Kaj la

Ĵurio—nu ĝiaj anoj interflustradis dum kelkaj minutoj

kaj post tio ili nomis la Malsatan Tigron sia

reprezentanto. La granda besto malrapide stariĝis kaj

diris:

“Katidoj ne havas konsciencon, do ili manĝas ĉion

kion ili volas. La Ĵurio kredas ke la blanka katido

nomata Heŭreka kulpe manĝis la porketon poseditan

de Princino Ozma, kaj rekomendas ke ŝi mortu pune

pro la krimo.” 

La juĝon de la Ĵurio oni akceptis kun granda

aplaŭdo, kvankam Doroteo ploradis mizere pro la

sorto de ŝia dorlotbesto. La Princino estis tuj

ordononta ke oni dehaku la kapon de Heŭreka per la

hakilo de la Stana Lignohakisto kiam tiu brila persono

denove stariĝis kaj solene parolis al ŝi:

“Via Moŝto,” diris li, “vidu kiom facile eraras ĵurio. 

Ne eblas ke la katido estu manĝinta vian porketon—

ĉar jen ĝi\!” 

Li deprenis sian funelĉapelon kaj el sub ĝi prenis

247

Doroteo kaj la Sorĉisto en Oz

la malgrandan blankan porketon, kiun li suprentenis

por ke ĉiuj klare vidu ĝin. 

Ozma ĝojegis kaj krietis, fervore:

“Donu al mi mian amatan beston, Noĉjo Hakisto\!” 

Kaj ĉiuj hurais kaj kunfrapis siajn manojn, ĝojaj

ĉar la kaptito eskapis de morto kaj pruviĝis senkulpa. 

Dum la Princino tenis la blankan porketon en siaj

brakoj kaj karesis ĝian molan hararon ŝi diris:

“Liberigu Heŭrekan el la kaĝo, ĉar ŝi ne plu estas

kaptito, sed nia bona amiko. Kie vi trovis mian

mankantan besteton, Noĉjo Hakisto?” 

“En ĉambro en la palaco,” li respondis. 

“Justico,” komentis la Birdotimigilo, farante ĝemon, 

“estas danĝera. Se vi ne hazarde trovintus la porketon, 

Heŭreka nepre kondamniĝus.” 

“Sed justeco fine venkis,” diris Ozma, “ĉar jen mia

besteto, kaj Heŭreka denove estas libera.” 

“Mi rifuzas liberiĝi,” kriis la katido, per akra voĉo, 

“krom se la Sorĉisto povas prezenti sian trukon per ok

porketoj. Se li povos produkti nur sep, sekve ĉi tiu ne

estas la perdita porketo sed alia.” 

“Ĉit, Heŭreka\!” avertis la Sorĉisto. 

“Ne estu malsaĝa,” konsilis la Stana Lignohakisto, 

“ĉar eble vi bedaŭros.” 

“La porketo kiu apartenis al la Princino havis

248

La Sorĉisto Denove Trompas

smeraldan kolumon,” diris Heŭreka, laŭte por ke ĉiu

aŭdu. 

“Tute vere\!” krietis Ozma. “Do ĉi tiu ne povas esti

tiu kiun donacis al mi la Sorĉisto.” 

“Kompreneble ne; li havis naŭ, ensume,” deklaris

Heŭreka; “kaj mi devas diri ke li estis treege avara, ne

permesante ke mi manĝu kelkajn. Sed nun finiĝis ĉi

tiu stulta proceso, do mi informos vin pri kio vere

okazis al via amata porketo.” 

Je tio ĉiu en la Tronoĉambro eksilentis, kaj la

katido pludiris, per trankvila, moka tono:

“Mi konfesas ke mi ja intencis manĝi la malgrandan

porkon; do mi rampis en la ĉambron kie ĝi estis dum

la Princino vestadis sin kaj kaŝis min sub seĝo. Kiam

Ozma foriris ŝi fermis la pordon kaj lasis sian besteton

sur la tablo. Tuj mi alsaltis kaj ordonis al la porketo ke

li ne kriu, ĉar li estos interne de mi post duona

sekundo; sed neniu povas rezoni sukcese kun tiaj

bestetoj. Anstataŭ resti kvieta, por ke mi komforte

manĝu lin, li tiom tremis pro timo ke li falis de la tablo

en grandan vazon kiu staris sur la planko. La vazo

havis tre mallarĝan kolon, sed la buŝo de la vazo estis

tre larĝa kvazaŭ bovlo. Unue la porketo fiksiĝis en la

kolo de la vazo kaj mi kredis ke mi ja fine atingos lin, 

sed li trapuŝis sin kaj falis en la profundan malsupran

249

Doroteo kaj la Sorĉisto en Oz

parton—kaj mi supozas ke li plu estas tie.” 

Ĉiujn mirigis tiu konfeso, kaj Ozma tuj sendis

oficiron por alporti la vazon. Kiam li revenis la

Princino rigardis interne de la mallarĝa kolo de la

granda ornamaĵo kaj trovis sian perditan porketon, 

ĝuste kiel diris Heŭreka. 

Ne eblis elpreni la besteton sen rompi la vason, do

la Stana Lignohakisto frakasis ĝin per sia hakilo kaj

liberigis la malgrandan kaptiton. 

Tiam la homamaso tre fervore hurais kaj Doroteo

ĉirkaŭbrakumis la katidon kaj diris al ŝi kiom ĝoja ŝi

estas sciante ke ŝi estas senkulpa. 

“Sed kial vi ne informis nin jam je la komenco?” 

ŝi demandis. 

“Nu, tiuokaze ne estus amuze,” respondis la katido, 

oscedante. 

Ozma redonis al la Sorĉisto la porketon, kiun li tiom

afable donintis al Noĉjo Hakisto por anstataŭ la

perditan, kaj post tio ŝi portis la propran al la ĉambroj

de la palaco kie ŝi loĝis. Kaj nun, ĉar la proceso estis

finita, la bonaj civitanoj de la Smeralda Urbo disiris al

siaj hejmoj, tre kontentaj pro sia amuziĝo dum tiu tago. 

250

!(images/000045.png)

FEKTIVE Heŭrekan multe surprizis

trovi ke ŝi plu estas malaprobata; sed tiel

estis, eĉ kvankam ŝi ne manĝis la

porketon. Ĉar la Ozanoj sciis ke la

katido intencis fari la krimon, kaj ke nur

akcidento malhelpis ŝin plenumi ĝin; tial

eĉ la Malsata Tigro preferis ne esti kun

ŝi. Oni malpermesis al Heŭreka vagi en

la palaco kaj ŝi devis resti en la ĉambro

de Doroteo; do ŝi komencis petegi sian

mastrinon sendi ŝin al alia loko kie ŝi

estos pli feliĉa. 

Doroteo mem multe volis reiri

hejmen, do ŝi promesis al Heŭreka ke ili ne longe plu

restos en la lando Oz. 

251

Doroteo kaj la Sorĉisto en Oz

La sekvan vesperon post la proceso la knabineto

petigis ke Ozma permesu ŝin rigardi per la ŝorĉita

bildo, kaj la Princino volonte konsentis. Ŝi kondukis

la infanon al la ĉambro kaj diris:

“Esprimu vian deziron, kara, kaj la bildo montros

al vi la scenon kiun vi deziras vidi.” 

Tiel Doroteo trovis, per la sorĉita bildo, ke Onklo

Henriko jam reiris al la kultivejo en Kansas, kaj ŝi

ankaŭ vidis ke kaj li kaj Onklino Em portas funebrajn

vestojn, ĉar ili kredis sian nepineton mortigita de la

tertremo. 

“Vere,” diris la knabino, maltrankvile, “mi nepre

reiru kiel eble plej baldaŭ al miaj propraj parencoj.” 

Zeb ankaŭ volis vidi sian hejmon, kaj kvankam li

ne trovis funebrantojn, kiam li vidis la Ranĉon

Hugson en la bildo li sopiris reiri tien. 

“Ĉi tiu estas bonega lando, kaj mi amas ĉiujn

loĝantojn ĉi tie,” li diris al Doroteo. “Sed, laŭfakte, 

ŝajne ne decas ke Jaĉjo kaj mi estu en felando, kaj la

maljuna ĉevalo petegas min reiri hejmen ekde kiam li

perdis en la konkuro. Do se vi povos trovi metodon

fari tion, ni multe dankos vin.” 

“Ozma povos fari tion, facile,” respondis Doroteo. 

“Morgaŭ matene mi reiros al Kansas kaj vi povos iri

al Kal’fornio.” 

252

!(images/000018.jpg)

“MI MULTEGE DANKAS VIN PRO VIAJ KOMPLEZOJ.” 

La Sorĉisto Denove Trompas

Tiu lasta vespero estis tiom plezuriga ke la knabo

neniam forgesos ĝin, neniam dum sia tuta vivo. Ĉiuj

kunestis \(escepte de Heŭreka\) en la belaj ĉambroj de

la Princino, kaj la Sorĉisto prezentis kelkajn novajn

trukojn, kaj la Birdotimigilo rakontadis, kaj la Stana

Lignohakisto kantis amkanton per belsona, metala

voĉo, kaj ĉiuj ridis kaj multe ĝuis. Poste Doroteo

streĉis la risortojn de Tiktoko kaj li dancis ĵigon por

distri la grupon, kaj post tio la Flava Kokino rakontis

kelkajn proprajn aventurojn kun la Reĝo de la

Knomoj en la Lando Ev. 

La Princino donis bongustegajn manĝaĵojn al tiuj

kiuj kapablas manĝi, kaj kiam la enlitiĝa horo de

Doroteo alvenis la grupo disiris post interŝanĝo de

multaj amikemaj sentoj. 

La sekvan matenon ĉiuj grupiĝis por la fina adiaŭo, 

kaj multaj oficistoj kaj palacanoj venis por rigardi la

imponajn ceremoniojn. 

Doroteo tenis Heŭrekan en siaj brakoj kaj ame

adiaŭis siajn amikojn. 

“Nepre revenu, iam,” diris la malgranda Sorĉisto; 

kaj ŝi promesis fari tion se eblos. 

“Sed Onklo Henriko kaj Onklino Em bezonas ke

mi helpu ilin,” ŝi pludiris, “do mi neniam povos foresti

dumlonge de la kultivejo en Kansas.” 

255

Doroteo kaj la Sorĉisto en Oz

Ozma surportis la Magian Zonon; kaj, kiam ŝi

adiaŭe kisis Doroteon kaj esprimis sian deziron, la

knabineto kaj ŝia katido malaperis tujtuje. 

“Kie ŝi estas?” demandis Zeb, iom konfuzita pro la

subita okazo. 

“Ŝi jam salutas siajn onklon kaj onklinon en

Kansas,” respondis Ozma, ridetante. 

Nun Zeb venigis Jaĉjon, jam jungitan al la kaleŝo, 

kaj sidiĝis sur la benkon. 

“Mi multege dankas vin pro viaj komplezoj,” diris

la knabo, “kaj ĉar vi savis mian vivon kaj resendos min

hejmen post la multaj ĝuplenaj spertoj ĉi tie. Mi

opinias ke ĉi tiu estas la plej bela lando en la mondo; 

sed ĉar ni ne estas feoj Jaĉjo kaj mi opinias ke ni nepre

estu kie decas—tio estas ĉe la Ranĉo. Adiaŭ al ĉiuj\!” 

Li ekskuiĝis kaj frotis siajn okulojn. Jaĉjo trotadas

laŭ la bone konata vojo, skuante siajn orelojn kaj

voston kontente. Tuj antaŭ ili estas la barilpordoj de

la Ranĉo Hugson, kaj Onklo Hugson nun elvenas kaj

staras kun siaj brakoj suprenetenditaj kaj kun

malferma buŝo, rigardante surprizegite. 

“Jadi, jadi\! Estas Zeb—kaj ankaŭ Joĉjo\!” li kriis. 

“Kie en la mondo vi estis, mia knabo?” 

“Nu, en la mondo, Onklo,” respondis Zeb, ridante. 

256

!(images/000051.png)

!(images/000038.png)

!(images/000070.png)





# Document Outline

+ Kovrilo 
+ 1. La Tertremo 
+ 2. La Vitra Urbo 
+ 3. La Alveno de la Sorchisto 
+ 4. La Vegetala Regno 
+ 5. Doroteo Plukas la Princinon 
+ 6. La Mangabuoj Montrighas Dangheraj 
+ 7. En la Nigran Abismon kaj El-en 
+ 8. La Valo de Vochoj 
+ 9. Ili Batalas la Nevideblajn Ursojn 
+ 10. La Plektita Viro de Piramida Monto 
+ 11. Ili Renkontas la Lignajn Gargojlojn 
+ 12. Mirinda Eskapo 
+ 13. La Kavo de la Draketoj 
+ 14. Ozma Uzas la Magian Zonon 
+ 15. Malnovaj Amikoj Rekunestas 
+ 16. Jachjo la Kaleshochevalo 
+ 17. La Nau Porketoj 
+ 18. La Proceso Kontrau la Katido Heureka 
+ 19. La Sorchisto Denove Trompas 
+ 20. Zeb Reiras al la Rancho

