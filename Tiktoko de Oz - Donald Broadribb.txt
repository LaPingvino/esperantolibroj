!(images/000018.png)


!(images/000047.jpg)

!(images/000032.jpg)

!(images/000065.png)

!(images/000081.png)

!(images/000045.jpg)

!(images/000071.png)

!(images/000087.png)

* * 

Tiktoko de Oz

De Baum, L. Frank \(Lyman Frank\), 1856–1919

Ilustrita de Neill, John R. \(John Rea\), 1877–1943

Tradukita el la Angla al Esperanto de Broadribb, Donald \(Donald Richard\), 1933–

Unue eldonita en la Angla kiel *Tik-Tok of Oz* de Reilly & Britton, 1914. 

Unue eldonita en Esperanto de Bookleaf Publishing, 1996. V[idu http://www.poboxes.com/bookleaf/](http://www.poboxes.com/bookleaf/)

Ĉi tiu traduko kopirajta © 1996 Donald Broadribb. Ĉi tiu eldono estas korektita versio, julio 2000. 

La ilustraĵoj kaj aranĝo de ĉi tiu eldono laŭeble plej konformas al tiuj de la originala Angla eldono de 1914. La litertipo estas 14 sur 18 pkt Elegant Garamond. 

!(images/000056.png)

!(images/000003.png)

!(images/000011.png)



AL MIAJ LEGANTOJ

L A v e r e r i m a r k i n d a

sukceso de mia felibro de

l a p a s i n t a j a r o , “ L a

Miksĉifona Knabino de

Oz,” konvinkas min ke

miaj legantoj “pleje” amas

la Oz-rakontojn, laŭ la

letero de unu knabineto

skribinta al mi. Do jen, 

karaj, nova Oz-rakonto en

kiu koniĝas Kaj Ceter, la

Reĝino de Ugabuo, kiun

Tiktoko helpis konkeri

nian jaman konaton, la

Reĝon de la Knomoj. Ĝi

a n k a ŭ r a k o n t a s p r i

Betinjo Bobin kaj kiel, 

post multaj aventuroj, ŝi

fi n e 

a t i n g i s 

l a

eksterordinaran Landon

Oz. 

Ekzistas dramo titolita

“La Tiktoka Viro de Oz,” 

sed ĝi ne similas ĉi tiun

rakonton “Tiktoko de

Oz,” kvankam kelkaj el la



aventuroj raportitaj en ĉi tiu libro, kaj ankaŭ tiuj en pluraj aliaj

libroj pri Oz, estas parto de la dramo. Personoj vidintaj la dramon

kaj personoj legintaj la aliajn Oz-librojn trovos en ĉi tiu rakonto

multajn strangajn rolantojn kaj aventurojn pri kiuj ili antaŭe ne

aŭdis. 

En la leteroj kiujn mi ricevas de infanoj estas urĝa peto ke mi

verku rakonton kiu kondukos Troton kaj Kap’tanon Vilĉjon al la

Lando Oz, kie ili renkontos Doroteon kaj Ozman. Ankaŭ ili

opinias ke Buton-Brilo devus konatiĝi kun Oĵo la Bonfortuna. Kiel

vi scias, mi devas diskuti tiajn aferojn kun Doroteo per la

“sendrata,” ĉar nur per ĝi mi povas komuniki kun la Lando Oz. 

Kiam mi demandis al ŝi pri la ideo, ŝi respondis: “Nu, ĉu vi ne

informiĝis?” Mi diris “Ne.” “Nu,” diris la mesaĝo per la sendrata, 

“mi parolos al vi pri ĝi, iam, kaj vi povos fari libron el tiu rakonto

kiun la infanoj povos legi.” 

Do, se Doroteo plenumos sian promeson kaj mi permesiĝos

verki plian Oz-libron, verŝajne vi trovos kiel tiuj uloj renkontis unu

la alian en la fama Smeralda Urbo. Intertempe, mi volas diri al

ĉiuj miaj malgrandaj amikoj—kies kvanto pligrandiĝas per multaj

miloj ĉiujare—ke mi multe dankas pro ilia amo al miaj libroj kaj

pro la tre plaĉaj leteretoj kiujn mi konstante ricevas. Mi estas

preskaŭ certa ke mi havas tiom da amikoj inter la infanoj de

Usono kiel iu alia vivanta verkisto; kaj tio, kompreneble, multe

fierigas kaj feliĉigas min. 

L. FRANK BAUM. 

“OZCOT” 

ĉe HOLLYWOOD

en KALIFORNIO, 

1914. 

!(images/000025.png)



LISTO DE ĈAPITROJ

ĈAPITRO

PAĜO

1—La Kohorto de Kaj . . . . . . . . . . . . . . . . . . . . 13

2—Unue Ugabuo . . . . . . . . . . . . . . . . . . . . . . . . 24

3—Magio Mistifikas la Marŝantojn . . . . . . . . . . . . 28

4—Betinjo Brave Boatas . . . . . . . . . . . . . . . . . . . 39

5—La Rozoj Repelas la Rifuĝantojn . . . . . . . . . . . 42

6—Vilulo Vokas Veni . . . . . . . . . . . . . . . . . . . . . 48

7—La Priplendinda Pozicio de Polikromo . . . . . . . 65

8—Tiktoko Trovas Teruran Taskon . . . . . . . . . . . . 78

9—La Rabio de Rugedo Ruĝe Radias . . . . . . . . . . 92

10—Tra Terura Tubo . . . . . . . . . . . . . . . . . . . . . 107

11—La Fama Fratularo de Feoj . . . . . . . . . . . . . . 120

12—La Senkompara Sinjorino de la Suverenlumo . 129

13—La Jinjino Juste Juĝas . . . . . . . . . . . . . . . . . 136

14—La Longorela Aŭskultanto Lernas . . . . . . . . . . 149

15—La Drako Defias Danĝeron . . . . . . . . . . . . . . 159

16—La Kaprica Knomo . . . . . . . . . . . . . . . . . . . 168

17—Tragika Transformo. . . . . . . . . . . . . . . . . . . . 177

18—Lerta Liberigo . . . . . . . . . . . . . . . . . . . . . . . 193

19—Reĝo Kalikot . . . . . . . . . . . . . . . . . . . . . . . . 202

20—Drako Delikate Demisias. . . . . . . . . . . . . . . . 213

21—Falsmodesta Frato . . . . . . . . . . . . . . . . . . . . . 221

22—Komplezaj Kisoj . . . . . . . . . . . . . . . . . . . . . 233

23—Rugedo Reformiĝas . . . . . . . . . . . . . . . . . . . . 245

24—Doroteo Delicas . . . . . . . . . . . . . . . . . . . . . . 251

25—La Am-Areo . . . . . . . . . . . . . . . . . . . . . . . . 263

!(images/000029.png)

!(images/000012.png)



ĈAPITRO 1

La Kohorto de Kaj

“MI rifuzas\!” kriis Kaj; “mi rifuzas balai la plankon. Estas

maldigne.” 

“Iu devas balai ĝin,” respondis la pli juna fratino de

Kaj, Salnje; “se ne, ni baldaŭ vados en polvo. Kaj vi estas

la plej aĝa, kaj la estro de la familio.” 

“Mi estas la Reĝino de Ugabuo,” diris Kaj, fiere. “Sed,” 

ŝi pludiris ĝemante, “mia Reĝlando estas la plej malgranda

kaj plej malriĉa en la tuta Lando Oz.” 

Tio estis tute vera. Tre for en la montaro, en malproksima

angulo de la bela felando Oz, kuŝas malgranda valo nomata

Ugabuo, kaj en tiu valo loĝis kelkaj personoj kiuj estis

kutime feliĉaj kaj kontentaj kaj neniam ĉesis vagadi trans la

13



Tiktoko de Oz

trairejon inter la montoj en la pli loĝatajn partojn de la

lando. Ili sciis ke la tuta Oz, inkluzive de ilia propra

teritorio, estas regata de bela Princino nomata Ozma, kiu

loĝas en la belega Smeralda Urbo; sed la simpla popolo de

Ugabuo neniam vizitis Ozman. Ili havis propran reĝan

familion—ne precipe por regi ilin sed nur kiel fierindaĵon. 

Ozma permesis ke la diversaj partoj de ŝia lando havu

proprajn Reĝojn kaj Reĝinojn kaj Imperiestrojn ktp, sed ĉiujn

regis la bela knabina Reĝino de la Smeralda Urbo. 

La Reĝo de Ugabuo iam estis viro nomata Ĵol Ĵemkif

Ceter, kiu dum multaj jaroj faris la tutan laboregon juĝi

disputojn kaj diri al sia popolo kiam venis la sezono por

planti brasikojn kaj pekli cepojn. Sed la edzino de la Reĝo

havis akran langon kaj malmultan respekton al la Reĝo, sia

edzo; sekve unu nokton Reĝo Ĵol kaŝe sekvis la vojon inter

la montoj en la Landon Oz kaj malaperis por ĉiam de

Ugabuo. La Reĝino dum kelkaj jaroj atendis lian revenon

kaj poste komencis serĉi lin, lasante sian plejaĝan filinon, 

Kaj Ceter, kiel agantan Reĝinon. 

Nu, Kaj ne forgesis la datrevenon de sia naskiĝtago, ĉar ĝi

signifis feston kaj festenon kaj dancadon, sed ŝi ja plene

forgesis kiom da jaroj signifas tiuj datrevenoj. En lando kie

oni vivas eterne, oni ne supozas tian forgeson kaŭzo por

bedaŭro, do ni prave rajtas diri ke Reĝino Kaj de Ugabuo estis

sufiĉe aĝa por fari konfitaĵon—kaj ne pli ĝeni nin pri ŝia aĝo. 

14



Ĉapitro Unu

Sed ŝi ne faris konfitaĵon, aŭ pli da endoma laboro ol

estis neevitebla. Ŝi estis ambiciulo kaj konstante

malplezuriĝis pro la fakto ke ŝia Reĝlando estas tiom

malgranda kaj ŝia popolo tiom stulta kaj neentreprenema. 

Ofte ŝi demandis al si kio okazis al ŝiaj patro kaj patrino, 

tre for preter la trairejo, en la mirinda Lando Oz, kaj ilia

nereveno suspektigis Kajon ke ili trovis pli bonan loĝlokon. 

Do, kiam Salnje rifuzis balai la plankon de la salono en

la palaco, kaj Kaj ankaŭ rifuzis balai ĝin, ŝi diris al sia

fratino:

“Mi foriros. Ĉi tiu absurda Regno Ugabuo tedas

min.” 

“Foriru se tion vi volas,” respondis Salnje; “sed estus

tre malsaĝe foriri de ĉi tie.” 

“Kial?” demandis Kaj. 

“Ĉar en la Lando Oz, kiu estas la lando de Ozma, vi

estos neniu, sed ĉi tie vi estas Reĝino.” 

“Ho, jes\! Reĝino de dekok viroj, dudek sep virinoj kaj

kvardek kvar infanoj\!” respondis Kaj amare. 

“Nu, certe estas pli da homoj en la granda Lando Oz,” 

ridis Salnje. “Kial ne estigi armeon kaj konkeri ilin kaj

esti Reĝino de la tuta Oz?” ŝi demandis, dezirante moki

Kajon kaj tiel kolerigi ŝin. Post tio ŝi fimienis al sia fratino

kaj iris en la malantaŭan ĝardenon por svingi sin en la

hamako. 

15



Tiktoko de Oz

Ŝiaj mokvortoj, tamen, estigis ideon en Reĝino Kaj. Ŝi

enmensigis ke Oz laŭdire estas pacema lando kaj ke Ozma

estas nur knabino kiu regas ĉiujn mildmaniere kaj estas

obeata ĉar ŝia popolo amas ŝin. Eĉ en Ugabuo oni rakontis

ke la ununura armeo de Oz konsistas el dudek sep belaj

oficiroj, kiuj portas belajn uniformojn sed neniujn armilojn, 

ĉar ekzistas neniu kontraŭbatalinda. Iam ekzistis ordinara

soldato, krom la oficiroj, sed Ozma promociis lin al

Kapitan-Generalo kaj forprenis lian pafilon ĉar ŝi timis ke

akcidente ĝi vundos personon. 

Ju pli Kaj pripensis tion des pli ŝi konvinkiĝis ke estus

facile konkeri la Landon Oz kaj fari sin Reĝino anstataŭ

Ozma, se ŝi havus Armeon por efektivigi tion. Poste ŝi

povus eliri en la mondon kaj konkeri aliajn landojn, kaj

post tio eble ŝi povus trovi rimedon iri al la luno kaj

konkeri ĝin. Ŝi havis militeman spiriton kiu preferas

problemojn ol senagadon. 

Ĉio dependas de Armeo, Kaj decidis. Ŝi zorge kalkulis

enmense ĉiuj virojn de sia regno. Jes: precize dek ok, 

ensume. Ili ne konsistigus tre grandan Armeon, sed se

ili surprizus la nearmitajn oficirojn de Ozma ŝiaj viroj

povus facile venki ilin. “Mildaj personoj ĉiam timas

tempestemajn,” Kaj diris al si. “Mi ne volas elfluigi

sangon, ĉar tio ŝokus miajn nervojn kaj mi eble svenus; 

sed se ni minacos kaj montros niajn armilojn mi estas

16



Ĉapitro Unu

certa ke la popolo de Oz surgenuiĝos antaŭ mi kaj

cedos.” 

Tiu argumento, kiun ŝi ripetis al si pli ol unufoje, fine

decidigis la Reĝinon de Ugabuo efektivigi la aŭdacan

entreprenon. 

“Negrave kio okazos,” ŝi pensis, “ĝi ne malfeliĉigos min

pli ol resti fermita en ĉi tiun mizeran valon kaj balai

plankojn kaj kvereli kun mia fratino Salnje; do mi vetos

ĉion, kaj gajnos kio ajn venos.” 

Tiun tagon mem ŝi komencis organizi sian Armeon. 

Ŝi renkontis unue Joĉjon Pomon, kiu estis tiel nomata

ĉar li posedis pomarbaron. 

“Joĉjo,” diris Kaj, “mi intencas konkeri la mondon, kaj

mi volas ke vi aniĝu al mia Armeo.” 

“Ne petu min fari tian stultaĵon, ĉar mi devos ĝentile

rifuzi, Via Moŝto,” diris Joĉjo Pomo. 

“Mi tute ne petos vin. Mi ordonas vin, kiel Reĝino de

Ugabuo,” diris Kaj. 

“Tiuokaze, mi supozas ke mi devas obei,” la viro

komentis malfeliĉavoĉe. “Sed mi petas ke vi konsideru ke

mi estas tre grava civitano, do mi rajtas havi altrangan

oficon.” 

“Vi estos Generalo,” promesis Kaj. 

“Kun oraj epoletoj kaj glavo?” li demandis. 

“Kompreneble,” diris la Reĝino. 

17



Tiktoko de Oz

Poste ŝi trovis la duan viron, kies nomo estis Joĉjo

Bulko, ĉar li posedis arbaron sur kies arboj kreskis sekalaj

kaj tritikaj bulkoj, varmaj kaj malvarmaj. 

“Joĉjo,” diris Kaj, “mi konkeros la mondon, kaj mi

ordonas ke vi aniĝu al mia Armeo.” 

“Neeble\!” li kriis. “Necesas rikolti la bulkojn.” 

“Viaj edzino kaj infanoj rikoltu,” diris Kaj. 

“Sed mi estas tre grava viro, Via Moŝto,” li protestis. 

“Pro tio vi estos unu el miaj Generaloj, kaj sur via

kapo vi portos trikornan ĉapelon kun ora brokato, kaj

frizos viajn lipharojn kaj tintigos longan glavon,” ŝi

promesis. 

Do li konsentis, kvankam ege malvolonte, kaj la Reĝino

plumarŝis al la sekva dometo. Tie loĝis Joĉjo Vafleto, tiel

nomita ĉar la arboj en lia arbaro kreskigis bonegajn

glaciaĵ-vafletojn. 

“Joĉjo,” diris Kaj, “mi konkeros la mondon, kaj vi devas

aniĝi al mia Armeo.” 

“Bonvolu pardoni min,” diris Joĉjo Vafleto. “Mi estas

malbona batalisto. Mia bona edzino konkeris min antaŭ

jaroj, ĉar ŝi batalas pli bone ol mi. Prenu ŝin, Via Moŝto, 

anstataŭ min, kaj mi benos vin pro tiu komplezo.” 

“Mia Armeo devas konsisti el viroj—ferocaj, fortegaj

batalistoj,” deklaris Kaj, rigardante severe la malgrandan

mildaspektan viron. 

18



Ĉapitro Unu

“Kaj vi postlasos mian edzinon ĉi tie en Ugabuo?” li

demandis. 

“Jes, kaj vi estos Generalo.” 

“Mi akceptas,” diris Joĉjo Vafleto, kaj Kaj pluiris al la

dometo de Joĉjo Horloĝo, kiu havis horloĝarbaron. Tiu

viro unue insistis ke ne li aniĝos al la armeo, sed ĉar

Reĝino Kaj promesis Generaligi lin li fine konsentis. 

“Kiom da Generaloj estas en via armeo?” li demandis. 

“Kvar, ĝis nun,” respondis Kaj. 

“Kaj kiom granda estos la armeo?” estis lia sekva

demando. 

“Mi intencas anigi ĉiun el la dek ok viroj en Ugabuo,” 

ŝi diris. 

“Do kvar Generaloj sufiĉas,” anoncis Joĉjo Horloĝo. 

“Mi konsilas ke la restantaj viroj estu koloneloj.” 

Kaj provis obei lian konsilon. La sekvajn kvar virojn

vizititajn—Joĉjo Pruno, Joĉjo Ovo, Joĉjo Banĝo, kaj Joĉjo

Fromaĝo, nomitaj pro siaj arbaroj—ŝi faris Koloneloj de sia

regno; sed la kvina, Joĉjo Najloj, diris ke Koloneloj kaj

Generaloj fariĝas multe tro oftaj en la Armeo de Ugabuo kaj

ke li preferas estiĝi Majoro. Do Joĉjo Najloj, Joĉjo Kuko, 

Joĉjo Ŝinko kaj Joĉjo Ŝtrumpoj ĉiuj fariĝis Majoroj, kaj la

sekvaj kvar—Joĉjo Sandviĉo, Joĉjo Seruro, Joĉjo Glaciaĵo kaj

Joĉjo Butonoj—nomumiĝis Kapitanoj de la Armeo. 

Sed nun la Reĝino perpleksiĝis. Restis nur du pliaj viroj

19



Tiktoko de Oz

en la tuta Ugabuo, kaj se ŝi farus ilin Leŭtenantoj, dum

la aliaj estas kvar Kapitanoj, kvar Majoroj, kvar Koloneloj

kaj kvar Generaloj, verŝajne estus ĵaluzo en la armeo, kaj

eble ribelo kaj dizertoj. 

Sed unu el tiuj viroj estas Joĉjo Bombonoj, kaj li tute

rifuzis partopreni. Neniu promeso tentis lin, neniu minaco

influis lin. Li diris ke li devas resti hejme por rikolti vanilajn, 

limonajn, ĉokoladajn, kaj kremajn bombonojn. Ankaŭ

necesas tondi kaj draŝi la kampojn da krakmaizo-kun-sukero

kaj buterumita krakmaizo, kaj li insistas ne trompi la

esperon de la infanoj de Ugabuo per foriro por konkeri la

mondon tiel lasante la sukeraĵ-rikolton perei. 

Trovinte Joĉjon Bombonojn tiom obstina, Reĝino Kaj

decidis cedi al li kaj ŝi daŭrigis sian veturon al la domo de la

dekoka kaj lasta viro en Ugabuo, kiu estis junulo nomata Joĉjo

Fajliloj. Tiu Fajliloj havis dek du arbojn kiuj kreskigis ŝtalajn

fajlilojn diversspecajn; sed li ankaŭ havis naŭ librarbojn, sur

kiuj kreskis bela sortimento de rakontolibroj. Povas esti ke vi

neniam vidis librojn kreski sur arboj, do mi klarigos ke tiuj en

la arbaro de Joĉjo Fajliloj estis kovritaj de larĝaj verdaj folioj

kiuj, kiam plenmaturaj, fariĝis malhelruĝaj. Tiam oni rikoltis

la librojn, deprenis la foliojn kaj ili estis legopretaj. Se oni

rikoltis ilin tro frue, la rakontoj montriĝis tro konfuzitaj kaj

malinteresaj kaj kun fuŝa literumado. Tamen, se oni lasis ilin

perfekte maturiĝi, la rakontoj estis bonegaj legaĵoj kaj la

20

!(images/000088.png)



Tiktoko de Oz

literumado kaj la gramatika uzado perfektaj. 

Fajliloj libere disdonis siajn librojn al ĉiu deziranto, sed la

popolo de Ugabuo malmulte ŝatis librojn do li devis mem legi

la plejparton, antaŭ ol ili putris. Ĉar vi verŝajne scias ke tuj

kiam oni legas la librojn la vortoj malaperas kaj la folioj velkas

kaj fadas—la plej grava difekto de libroj kiuj kreskas sur arboj. 

Kiam Reĝino Kaj parolis al tiu junulo Fajliloj, kiu estis

kaj inteligenta kaj ambicia, li diris opinii ke estus amuzege

konkeri la mondon. Sed li atentigis ŝin ke li estas multe

supera al la aliaj viroj en ŝia armeo. Sekve, li rifuzas esti

unu el ŝiaj Generaloj aŭ Koloneloj aŭ Majoroj aŭ Kapitanoj, 

sed li pretendas la honoron esti la sola Ordinara Soldato. 

Al Kaj tute ne plaĉis tiu ideo. 

“Mi malvolas Ordinaran Soldaton en mia armeo,” ŝi diris; 

“ili estas tre vulgaraj. Oni diris al mi ke iam Princino Ozma

havis ordinaran soldaton, sed ŝi faris el li Kapitan-Generalon, 

kio bone pruvas ke la ordinara soldato ne estis necesa.” 

“La armeo de Ozma ne batalas,” respondis Fajliloj, “sed

via armeo devos furioze batali por konkeri la mondon. Mi

legis en miaj libroj ke ĉiam la ordinaraj soldatoj batalas, 

ĉar neniu oficiro estas sufiĉe kuraĝa por fronti la

malamikojn. Ankaŭ, estas logike ke viaj oficiroj devas havi

komandaton al kiu ili povas doni ordonojn; do mi estos

tiu. Mi sopiregas tranĉi kaj mortigi la malamikojn kaj fariĝi

heroo. Poste, kiam ni revenos al Ugabuo, mi prenos ĉiujn

22

!(images/000089.png)



Ĉapitro Unu

ludglobojn de la infanoj kaj fandos ilin kaj faros statuon

pri mi por ke ĉiuj rigardu kaj admiru ĝin.” 

Al Kaj multe plaĉis Ordinarulo Fajliloj. Li ja ŝajnis esti

batalisto kian ŝi bezonis por sia entrepreno, kaj ŝia espero

sukcesi eksaltis kiam Fajliloj diris al ŝi ke li scias kie kreskas

pafilarbo, kaj ke li tuj iros al ĝi kaj plukos la plej maturan

kaj grandan musketon kiu kreskas sur la arbo. 

23

!(images/000037.png)



ĈAPITRO 2

Unue Ugabuo

TRI tagojn poste la Granda Armeo de Ugabuo grupiĝis

en la placo antaŭ la reĝa palaco. La dek ses oficiroj estis

vestitaj per belegaj uniformoj kaj portis akrajn, brilantajn

glavojn. La Ordinara Soldato plukis sian pafilon kaj, 

kvankam ĝi ne estis tre granda armilo, Fajliloj strebis

aspekti feroca kaj tiom sukcesis ke ĉiuj liaj komandantaj

oficiroj sekrete timis lin. 

La virinoj ĉeestis, protestante ke Reĝino Kaj Ceter ne

rajtas forpreni iliajn edzojn kaj patrojn; sed Kaj ordonis

ke ili silentu, kaj ili neniam ricevis pli malfacilan

ordonon. 

La Reĝino aperis antaŭ sia Armeo vestite per impona

24

!(images/000083.png)



Tiktoko de Oz

verda uniformo, kovrita per ora brokato. Sur sia kapo ŝi

portis verdan soldatoĉapon en kiu estis purpura plumo, kaj

ŝi aspektis tiom reĝine kaj digne ke ĉiu en Ugabuo ĝojis

ke ŝi foriras—escepte de la Armeo. La Armeo bedaŭris ke

ŝi ne foriras sola. 

“Faru vicojn\!” ŝi kriis per sia akra voĉo. 

Salnje rigardis tra la fenestro de la palaco kaj ridis. 

“Mi kredas ke via Armeo povas pli bone kuri ol batali,” 

ŝi komentis. 

“Kompreneble,” respondis Generalo Bulko, fiere. “Ni ne

serĉas konflikton, sciu, nur kaptaĵojn. Ju pli da kaptaĵoj

kaj ju malpli da batalado, des pli ni ĝuos nian laboron.” 

“Rilate al mi,” diris Fajliloj, “mi multe preferas militon

kaj mortigon. Oni fariĝas heroo nur per konkerado, kaj

la rakontolibroj senescepte diras ke oni plej facile konkeras

per batalado.” 

“Precize tiel, mia bravulo\!” konsentis Kaj. “Batali

signifas konkeri kaj konkeri signifas akiri kaptaĵojn kaj

akiri kaptaĵojn signifas fariĝi heroo. Apogate per tia nobla

firma decidemo la mondo apartenos al mi\! Adiaŭ, Salnje. 

Kiam ni revenos ni estos riĉaj kaj famaj. Venu, Generaloj; 

ni marŝu.” 

Je tio la Generaloj rektigis sin kaj etendis siajn

brustojn. Post tio ili svingis siajn brilantajn glavojn laŭ

rapidaj cirkl oj kaj kriis al l a Kol onel oj:

26

!(images/000063.png)



Ĉapitro Du

“An-taŭ-en Marŝu\!” 

Post tio la Koloneloj kriis al la Majoroj: “An-taŭ-en

Marŝu\!” kaj la Majoroj kriis al la Kapitanoj: “An-taŭ-en

Marŝu\!” kaj la Kapitanoj kriegis al la Ordinara Soldato:

“An-taŭ-en Marŝu\!” 

Do Fajliloj surŝultrigis sian pafilon kaj komencis marŝi, 

kaj ĉiuj oficiroj sekvis lin. Reĝino Kaj venis la lasta, 

ĝuante sian noblan armeon kaj demandante al si kial ŝi

ne antaŭ longe decidis konkeri la mondon. 

Laŭ tiu ordo la procesio marŝis el Ugabuo tra la

mallarĝa vojo kondukanta inter la montoj en la belan

Felandon Oz. 

27

!(images/000041.png)



ĈAPITRO 3

Magio Mistifikas la Marŝantojn

PRINCINO OZMA tute ne konsciis ke la Armeo de

Ugabuo, estrate de sia ambicia Reĝino, firme intencas

konkeri ŝian Reĝlandon. La bela knabina Reganto de Oz

okupadis sin pri la bonstato de siaj regatoj kaj ne havis

tempon por pensi pri Kaj Ceter kaj ŝiaj mallojalaj planoj. 

Sed unu persono konstante gardadis la pacon kaj feliĉon

de la Lando Oz, tiu persono estis la Oficiala Sorĉistino

de la Reĝlando, Glinda la Bona. 

En sia belega kastelo, kiu situas tre distance sude de

la Smeralda Urbo kie Ozma havas sian kortegon, Glinda

posedas mirindan magian Arkivo-Libron, en kiu presiĝas

ĉiu evento kiu okazas ie ajn, tuj kiam ĝi okazas. 

28



Ĉapitro Tri

La plej malgravaj kaj la plej gravaj eventoj ĉiuj troviĝas

en tiu libro. Kiam infano piedbatas la plankon, Glinda

legas pri tio; kiam urbo brulas, Glinda trovas tiun fakton

notita en la libro. 

La Sorĉistino ĉiam legas sian Arkivo-Libron ĉiutage, 

sekve ŝi sciis ke Kaj Ceter, Reĝino de Ugabuo, malsaĝe

grupigis armeon de dek ses oficiroj kaj unu ordinara

soldato, kiun ŝi intencas uzi por invadi kaj konkeri la

Landon Oz. 

Ne ekzistis dubo pri tio ke Ozma, apogate de la magiaj

artoj de Glinda la Bona kaj la potenca Sorĉisto de Oz—

ambaŭ estis bonaj amikoj ŝiaj—povus facile venki multe

pli imponan armeon ol tiun de Kaj; sed estus domaĝe se

interrompus la pacon de Oz iaspeca kverelado aŭ batalado. 

Do Glinda eĉ ne menciis la aferon al Ozma, aŭ al iu

alia. Ŝi nur eniris grandan ĉambron de sia kastelo, 

nomatan la Ĉambron de Magio, kie ŝi faris magian riton

kiu kaŭzis ke la intermonta vojo kondukanta de Ugabuo

sin turnu plurfoje kaj tute malrekte konduku. La rezulto

estis ke kiam Kaj kaj ŝia armeo atingis la finon de la

trairejo ili ne estis en la Lando Oz sed en apuda teritorio

kiu estis plene distingita disde la regno de Ozma kaj

apartigita forde Oz per nevidebla bariero. 

Kiam la Ugabuanoj eliris en tiun landon, la trairejo

trairita ekmalaperis malantaŭ ili kaj ne estis verŝajne ke

29

* * 

Tiktoko de Oz

ili iam povos retrovi la vojon al la Ugabua valo. Ilin vere

tre perpleksis la pejzaĝo kaj ili ne sciis kiudirekten iri. 

Neniu el ili iam vizitis Ozon, do necesis multe da tempo

por ke ili trovu ke ili ja ne estas en Oz sed en nekonata

lando. 

“Ne gravas,” diris Kaj, strebante kaŝi ke ŝiaj esperoj

trompiĝis; “ni komencis konkeri la mondon, kaj jen parto

de la mondo. Post iom da tempo, dum ni faros nian

venkoplenan veturon, sendube ni trovos Ozon; sed, ĝis

tiam, ni konkeru kiun ajn landon en kiu ni estas.” 

“Ĉu ni konkeris ĉi tiun landon, Via Moŝto?” 

maltrankvile demandis Majoro Kuko. 

“Certe,” diris Kaj. “Ni ankoraŭ ne renkontis homojn, 

sed kiam ni renkontos ilin, ni informos ilin ke ili estas

niaj sklavoj.” 

“Kaj poste ni rabos de ili ĉiujn iliajn posedaĵojn,” 

aldonis Generalo Pomo. 

“Eble ili nenion posedos,” kontraŭis Soldato Faljliloj; 

“sed mi esperas ke ili batalos nin, malgraŭ tio. Paca

konkero tute ne plezurigus.” 

“Ne ĝenu vin,” diris la Reĝino. “*Ni* ja povos batali, ĉu

aŭ ne batalos niaj malamikoj; kaj eble ni trovos ke estas

pli komforte se la malamikoj cedas al ni rapide.” 

La lando estis dezerta kaj veturado tie ne estis tre

agrabla. Krome, estis malmulto manĝebla, kaj kiam la

30



Ĉapitro Tri

oficiroj malsatiĝis ili senpacienciĝis. Multaj dizertus se ili

povus retrovi la vojon al sia hejmo, sed ĉar la Ugabuanoj

nun estis senespere perditaj en nekonata lando ili opiniis

ke estas pli sekure resti kune ol apartiĝi. 

La humoro de Reĝino Kaj, neniam tre agrabla, fariĝis

akra kaj kverelema dum ŝi kaj ŝia armeo marŝadis sur la

rokoplenaj vojoj sen renkonti aŭ homojn aŭ kaptaĵojn. Ŝi

riproĉadis siajn oficirojn ĝis ili fariĝis koleremaj, kaj kelkaj

el ili sufiĉe mallojalis por diri “ĉit\!” al ŝi. Aliaj komencis

riproĉi ŝin ĉar ŝi kondukis ilin al ĝenaĵoj kaj post tri

malfeliĉaj tagoj ĉiu viro lamentis sian foreston de sia

arbaro en la bela Ugabua valo. 

Fajliloj, tamen, montriĝis diferenca. Ju pli da ĝenaĵoj li

renkontis des pli gaja li fariĝis, kaj la ĝemojn de la oficiroj

respondis gaja fajfado de la Soldato. Lia agrabla humoro

multe kuraĝigis Reĝinon Kajon, kaj post nelonge ŝi

konsultis la Ordinaran Soldaton multe pli ofte ol liajn

superajn oficirojn. 

Dum la tria tago de la marŝado ili renkontis sian

unuan aventuron. Ĉirkaŭ la vesperiĝo la ĉielo subite

malheliĝis kaj Majoro Najloj kriis:

“Nebulo proksimiĝas.” 

“Mi kredas ke ĝi ne estas nebulo,” respondis Fajliloj, 

rigardante interesate la alproksimiĝantan nubon. “Ĝi

aspektas pli simila al la spiro de Rako.” 

31



Tiktoko de Oz

“Kio estas Rako?” demandis Kaj, ĉirkaŭrigardante

timeme. 

“Terura besto kun aĉa apetito,” respondis la soldato, 

fariĝante pli pala ol kutime. “Mi neniam vidis Rakon, estas

vere, sed mi legis pri ili en la rakontolibroj kiuj kreskis

en mia arbaro, kaj se ĉi tiu ja estas unu el tiuj timigaj

monstroj, ni malverŝajne konkeros la mondon.” 

Aŭdinte tion, la oficiroj tre maltrankviliĝis kaj pli dense

grupiĝis ĉirkaŭ sian soldaton. 

“Kia estas tiu besto?” demandis unu. 

“Mi vidis nur unu bildon de Rako, kaj la bildo estis

iom malklara,” diris Fajliloj, “ĉar la libro ne estis tute

matura kiam mi plukis ĝin. Sed la besto povas flugi tra la

aero kaj kuri kiel cervo kaj naĝi kiel fiŝo. Interne de ĝia

korpo estas ardanta fajroforno, kaj la Rako enspiras aeron

kaj elspiras fumon, kiu senlumigas la ĉirkaŭan ĉielon je

distanco de kilometroj, kien ajn ĝi iras. Ĝi estas pli granda

ol cent homoj kaj manĝas kian ajn vivantaĵon.” 

La oficiroj nun komencis ĝemegi kaj tremi, sed Fajliloj

strebis feliĉigi ilin dirante:

“Eble ni ja ne vidas aproksimiĝantan Rakon; kaj ne

forgesu ke ni estas civitanoj de Ugabuo, kiu estas parto

de la felando Oz, do ni ne estas mortigeblaj.” 

“Malgraŭe,” diris Kapitano Butonoj, “se la Rako kaptos

nin kaj dismaĉos nin kaj glutos nin—kio okazos?” 

32



Ĉapitro Tri

“Ĉiu peceto restos vivanta,” deklaris Fajliloj. 

“Mi ne komprenas kiel tio helpus nin,” ploregis Kolonelo

Banĝo. “Hamburgro restas hamburgro ĉu aŭ ne ĝi vivas\!” 

“Mi ripetas, eble ĝi ne estas Rako,” persistis Fajliloj. “Ni

scios, kiam la nubo proksimiĝos, ĉu aŭ ne ĝi estas la spiro

de Rako. Se ĝi tute ne odoros, verŝajne ĝi estos nebulo; 

sed se ĝi havos sal-kaj-pipran odoron, ĝi estos Rako kaj ni

devos anticipi ĝisfinan batalon.” 

Ĉiuj rigardis la malhelan nubon timoplene. Post

nelonge ĝi atingis la timantan grupon kaj komencis ĉirkaŭi

ilin. Ĉiu nazo flaris la nubon—kaj ĉiu perceptis en ĝi la

odoron de salo-kaj-pipro. 

“La R ako\!” kriis Soldato Fajliloj, kaj ellasante

senesperiĝan muĝon la dek ses oficiroj falis surteren, tordante

sin kaj ĝemegante pro afliktiĝo. Reĝino Kaj sidiĝis sur rokon

kaj frontis la nubon pli kuraĝe, kvankam ŝia koro batadis

rapide. Kaj Fajliloj? Nu li trankvile ŝargis sian pafilon kaj

staris preta batali la malamikon, kiel bonkonduta soldato. 

Ilin nun kovris absoluta mallumo, ĉar la nubo kovranta

la ĉielon kaj la subiĝantan sunon estis nigra kiel inko. 

Subite tra la mallumo ekaperis du rondaj, ardantaj ruĝaj

globoj, kaj Fajliloj tuj decidis ke sendube ili estas la okuloj

de la monstro. 

Li levis sian pafilon, celis kaj pafis. 

Estis pluraj kugloj en la pafilo, ĉiuj estis plukitaj el

33



Tiktoko de Oz

bonega kuglarbo en Ugabuo, kaj ili estis grandaj kaj

malmolaj. Ili flugis cele la monstron kaj atingis ĝin, kaj

sovaĝe, kuriozege kriante la Rako ekfalis skuetante siajn

flugilojn kaj ĝia giganta korpo falis rekte sur la formojn de

la dek ses oficiroj, kiuj tiam ekkriegis pli laŭte ol antaŭe. 

“Ve\!” ĝemis la Rako. “Vidu kion vi faris per tiu danĝera

pafilo via\!” 

“Mi ne povas vidi,” respondis Fajliloj, “ĉar la nubo

farita de via spiro senlumigas miajn okulojn\!” 

“Ne pretekstu ke estis akcidento,” pludiris la Rako, 

riproĉe, dum ĝi ankoraŭ skuetis siajn flugilojn senhelpe. 

“Ne pretendu ne sciinti ke la pafilo estis ŝargita, bonvolu\!” 

“Mi ne intencas diri tion,” respondis Fajliloj. “Ĉu la

kugloj grave vundis vin?” 

“Unu rompis mian makzelon, tiel ke mi ne povas

malfermi mian buŝon. Rimarku ke mia voĉo sonas iom

malglate kaj raŭke, ĉar mi devas paroli kun miaj dentoj

firme kunfiksitaj. Alia kuglo rompis mian maldekstran

flugilon, tiel ke mi ne povas flugi; kaj ankoraŭ alia rompis

mian dekstran kruron, tiel ke mi ne povas marŝi. Mi

neniam aŭdis pri pli mallerta pafo\!” 

“Ĉu vi povos levi vian korpon de miaj komandantaj

oficiroj?” demandis Fajliloj. “Pro iliaj krioj mi suspektas

ke via grandega pezo dispremas ilin.” 

“Mi esperas ke ĝi dispremas ilin,” grumblis la Rako. “Mi

34

!(images/000046.png)



Tiktoko de Oz

volas dispremi ilin, se eble, ĉar mi estas malbonhumora. Se

mi povus malfermi mian buŝon, mi manĝus vin ĉiujn, 

kvankam mia apetito suferas pro la varma vetero.” 

Dirinte tion la Rako komencis ruli sian gigantan

korpon flanken, por pli facile dispremi la oficirojn; sed

farante tion ĝi rulis sin tute forde ili, kaj ĉiuj dek ses

sukcesis surpiediĝi kaj forkuris laŭeble plej rapide. 

Soldato Fajliloj ne povis vidi ilin forkuri sed li sciis

per la sono de iliaj voĉoj ke ili eskapis, do li ĉesis

maltrankvili pri ili. 

“Bonvolu pardoni ke mi nun adiaŭos vin,” li diris al la

Rako. “Necesas foriri ĉar ni deziras pluveturi. Se vi mortos, 

ne kulpigu min, ĉar mi devis pafi vin por protekti min.” 

“Mi ne mortos,” respondis la monstro, “ĉar mi havas

bonfortunan vivon. Sed mi petegas ke vi ne foriru de mi.” 

“Kial?” demandis Fajliloj. 

“Ĉar mia rompita makzelo resaniĝos post proksimume

unu horo, kaj mi tiam povos manĝi vin. Mia flugilo

resaniĝos post unu tago kaj mia kruro resaniĝos post unu

semajno, kaj tiam mi estos tute sendifekta. Ĉar vi pafis

min kaj tiel ĝenegis min, estas dece kaj juste ke vi restu

ĉi tie kaj lasu ke mi manĝu vin tuj kiam mi povos

malfermi miajn makzelojn.” 

“Mi devas malkonsenti,” respondis la soldato firme. “Mi

promesis al Reĝino Kaj de Ugabuo ke mi helpos ŝin

36



Ĉapitro Tri

konkeri la mondon, kaj mi ne rajtas nuligi promeson nur

por ke Rako manĝu min.” 

“Ho; mi komprenas,” diris la monstro. “Se vi promesis, 

mi ne malhelpu vin.” 

Do Fajliloj ĉirkaŭpalpadis en la mallumo kaj prenis

manon de la tremanta Reĝino, kiun li gvidis for de la

batetanta, ĝemanta Rako. Ili stumblis pro la ŝtonoj sur

parto de la vojo sed baldaŭ ili komencis malklare vidi la

vojon antaŭ si, ju pli ili iris for de la timiga loko kie

kuŝas la vundita monstro. 

Post kelka tempo ili atingis malgrandan monteton kaj

povis vidi la lastajn radiojn de la suno ilumini belan

preteran valon, ĉar nun ili preterpasis la nuban spiron de

la Rako. Tie kaŭris la dek ses oficiroj, ankoraŭ timantaj

kaj anhelantaj pro sia kurado. Ili haltis nur ĉar ili tute

ne povis pli kuri. 

Reĝino Kaj severe riproĉis ilin pro ilia malkuraĝo, kaj

samtempe laŭdis la kuraĝon de Fajliloj. 

“Tamen, ni estas pli saĝaj ol li,” murmuris Generalo

Horloĝo, “ĉar pro nia forkuro ni nun povos helpi Vian

Moŝton konkeri la mondon; sed se Fajliloj estus manĝita, 

li dizertus vian Armeon.” 

Post nelonga ripozo ili subeniris en la valon, kaj tuj

kiam ili estis ekster la vidpovo de la Rako la humoro de

la tuta grupo rapide altiĝis. Precize je krespuskiĝo ili

37

Tiktoko de Oz

atingis rivereton, sur kies bordoj Reĝino Kaj ordonis ke

ili kampadu por la nokto. 

Ĉiu oficiro kunportis en sia poŝo etan blankan tendon. 

Kiam ĝi estis metita sur la teron, ĝi rapide grandiĝis ĝis

ĝi estis sufiĉe granda por ke la posedanto eniru ĝin kaj

dormu inter ĝiaj kanvasaj muroj. Fajliloj devis porti

dorsosakon, en kiu estis nur ne nur lia propra tendo sed

ankaŭ kompleksa paviliono por Reĝino Kaj, plus lito kaj

seĝo kaj magia tablo. Tiu tablo, metita sur la teron en la

paviliono de Kaj, fariĝis giganta, kaj en tirkesto de la tablo

estis la stoko de ekstraj vestoj, manprizorgiloj, tualetaĵoj

kaj aliaj bezonaĵoj, de la Reĝino. La reĝa lito estis la sola

lito en la kampejo; la oficiroj kaj la soldato dormis en

hamakoj ligitaj al la tendostangoj. 

En la dorsosako ankaŭ estis standardo sur kiu estis la

reĝa emblemo de Ugabuo, kaj tiun standardon Fajliloj

flirtigis de ĝia stango ĉiunokte, por montri ke la landon

en kiu ili estas konkeris la Reĝino de Ugabuo. Ĝis nun

nur ili mem vidis la standardon, sed al Kaj plaĉis vidi

ĝin flirti en la venteto kaj ŝi opiniis sin jam fama

konkeristo. 

38

!(images/000049.png)

ĈAPITRO 4

Betinjo Brave Boatas

LA ondoj batis kaj la fulmo brilis kaj la tondro muĝis kaj

la ŝipo frapiĝis kontraŭ rokon. Betinjo Bobin estis kuranta

trans la ferdekon kaj la ŝoko flugigis ŝin tra la aero ĝis ŝi

falis plaŭde en la malhele bluan akvon. La sama ŝoko kaptis

Hanĉjon, maldikan malgrandan tristvizaĝan mulon, kaj ĵetis

ankaŭ lin en la maron, tre for de la flanko de la ŝipo. 

Kiam Betinjo alsurfaciĝis, anhelegante ĉar la malseka

plonĝo senaverte trafis ŝin, ŝi etendis manon en la mallumo

kaj kaptis aron da haroj. Unue ŝi kredis ke temas pri la fino

de ŝnuro, sed baldaŭ ŝi aŭdis malgajan “Hi-ha\!” kaj ŝi

komprenis ke ŝi firme tenas la finon de la vosto de Hanĉjo. 

Subite la maron lumigis giganta ardo. La ŝipo, nun tre

39

Tiktoko de Oz

tre for, ekbrulis, eksplodis kaj plonĝis sub la ondojn. 

Betinjo tremis vidante tion, sed ĝuste tiam ŝia okulo

ekvidis aron da ŝiprompaĵoj flosantaj proksime de ŝi kaj

ŝi lasis la voston de la mulo kaj kaptis la krudan floson, 

kaj tiris sin sur ĝin tiel ke ŝi veturis sekure sur ĝi. Ankaŭ

Hanĉjo vidis la floson kaj naĝis al ĝi, sed li estis tre

mallerta kaj neniel povus grimpi sur ĝin se Betinjo ne

helpus lin. 

Ili devis kunpremiĝi, ĉar ilin subtenis nur lukokovrilo

ŝirita el la ferdeko de la ŝipo; sed ĝi flosigis ilin relative

bone kaj la knabino kaj la mulo sciis ke ĝi savos ilin de

drono. 

La ŝtormo ankoraŭ tute ne finiĝis, kiam la ŝipo pereis. 

Blindaj fulmoj flugis de nubo al nubo kaj la bruo de

profundaj tondroj eĥis alte super la maro. La ondoj ĵetis

la floseton tien kaj tien kiel infano ĵetas kaŭĉukan pilkon

kaj Betinjo havis solenan senton ke ĉiudirekte, sur centoj

da akvaj kilometroj, ne ekzistas vivantaĵo escepte de ŝi kaj

la malgranda azeno. 

Eble Hanĉjo same pensis, ĉar li milde frotis sian nazon

kontraŭ la timantan knabinon kaj diris “Hi-ha\!” per sia

plej milda voĉo, kvazaŭ por komfortigi ŝin. 

“Vi protektos min, Hanĉjo kara, ĉu ne?” ŝi kriis

senhelpe, kaj la mulo diris “Hi-ha\!” denove, per promeso-

signifaj tonoj. 

40

!(images/000053.jpg)

Ĉapitro Kvar

Sur la ŝipo, dum la tagoj antaŭ la ŝiprompiĝo, kiam

la maro estis trankvila, Betinjo kaj Hanĉjo fariĝis bonaj

amikoj; do, kvankam la knabino eble preferus pli potencan

protektanton dum ĉi tiu terura krizo, ŝi sentis ke la mulo

faros ĉion kion povas fari mulo por gardi ŝin sekura. 

Dum la tuta nokto ili flosis, kaj kiam la ŝtormo lacigis

sin kaj forflugis farante kelkajn forajn muĝetojn, kaj la

ondoj malpligrandiĝis kaj estis pli facile surfloseblaj, 

Betinjo etendis sin sur la malseka floso kaj endormiĝis. 

Hanĉjo neniom dormis. Eble li opiniis ke li devas gardi

Betinjon. Nu, li kaŭris sur la floso apud la laca dormanta

knabino kaj gardis pacience ĝis la unua mateniĝa lumo

trafis la maron. 

La lumo vekis Betinjon Bobinon. Ŝi sidiĝis, frotis siajn

okulojn kaj rigardis trans la akvon. 

“Ho, Hanĉjo; jen tero antaŭ ni\!” ŝi kriis. 

“Hi-ha\!” respondis Hanĉjo per sia plendosona voĉo. 

La floso iris rapide direkte al tre bela lando kaj dum

ili proksimiĝis Betinjo povis vidi amasojn da belaj floroj

brilantaj inter la altaj arboj. Sed tute neniu homo estis

videbla. 

41

!(images/000091.png)

ĈAPITRO 5

La Rozoj Repelas la Rifuĝantojn

DELIKATE la floso gratiĝis sur la sabla plaĝo. Betinjo

facile vadis al la bordo, la mulo proksime sekvis ŝin. La

suno nun briladis kaj la aero estis varma kaj ŝarĝita per

la odoro de rozoj. 

“Mi deziras iom da matenmanĝo, Hanĉjo,” komentis la

knabineto, pli bonhumora ĉar ŝi estas sur la seka tero; “sed

ni ne povas manĝi la florojn, kvankam ili ja odoras tre alloge.” 

“Hi-ha\!” respondis Hanĉjo kaj li trotis laŭ vojeto al la

supro de la dekliveto. 

Betinjo sekvis kaj de la altaĵo ĉirkaŭrigardis. Iom for staris

belega granda forcejo, ĝiaj miloj da kristalaj paneloj scintilis

en la sunlumo. 

42

Ĉapitro Kvin

“Devas esti homoj ie,” komentis Betinjo penseme; 

“ĝardenistoj, aŭ iuj. Ni iru vidi, Hanĉjo. Mi pli malsatas

ĉiun minuton.” 

Do ili marŝis cele la grandan forcejon kaj atingis ĝian

enirejon sen renkonti iun ajn personojn. Pordo estis parte

malferma, do Hanĉjo eniris la unua, supozante ke se

ekzistas danĝero li povos retrenmarŝi kaj averti sian

kunulinon. Sed Betinjo estis tre proksima malantaŭ li kaj

tuj kiam ŝi eniris ŝi komencis miregi pro kion ŝi vidas. 

La forcejo estis plena de belegaj rozarbustoj, ĉiuj

kreskis en grandaj potoj. Sur la centra trunketo de ĉiu

arbusto floris belega Rozo, grandiozkolora kaj tre

plaĉodora, kaj en la centro de ĉiu Rozo estis la vizaĝo

de bela knabino. 

Dum Betinjo kaj Hanĉjo eniris, la kapoj de la Rozoj

pendis kaj iliaj palpebroj estis dorme fermitaj; sed la

mulon tiom mirigis ke li kriis laŭtan “Hi-ha\!” kaj pro la

sono de lia raŭka voĉo la rozfolioj moviĝetis, la Rozoj

levis la kapojn kaj cent alarmitaj okuloj tuj firme rigardis

la entrudiĝintojn. 

“Mi—mi petas pardonon\!” balbutis Betinjo, ruĝiĝante

kaj konfuzite. 

“H-o-o-o\!” kriis la Rozoj, laŭ ia ĝema ĥoro; kaj unu

el ili pludiris: “Kia bruaĉo\!” 

“Nu, tio estis nur Hanĉjo,” diris Betinjo, kaj kvazaŭ

43

Tiktoko de Oz

por pruvi la verecon de ŝiaj vortoj la mulo kriis novan

laŭtan “Hi-ha\!” 

Audante tion ĉiuj Rozoj laŭeble plej sin turnis sur siaj

tigoj kaj tremis kvazaŭ iu skuas la arbustojn. Delikata

Portulako anhelis: “Fi\! Aĉe aĉe\!” 

“Tute ne estas aĉe,” diris Betinjo, iom indigne. “Kiam

vi kutimiĝos al la voĉo de Hanĉjo ĝi endormigos vin.” 

La Rozoj nun rigardis la mulon malpli timeme kaj

unu el ili demandis:

“Ĉu tiu sovaĝa besto nomiĝas Hanĉjo?” 

“Jes; Hanĉjo estas mia kamarado, fidela kaj fidinda,” 

respondis la knabino, metante siajn brakojn ĉirkaŭ la kolon

de la muleto kaj premante lin al si. “Ĉu ne, Hanĉjo?” 

Hanĉjo povis respondi nur: “Hi-ha\!” kaj pro tiu muĝo

la Rozoj denove tremis. 

“Bonvolu foriri\!” petegis unu. “Ĉu vi ne vidas ke vi

fortimigas el ni semajnon da kreskado?” 

“Foriri\!” eĥis Betinjo. “Sed, ni ne havas kien iri. Nia

ŝipo ĵus pereis.” 

“Ŝipo pereis?” demandis la Rozoj laŭ ĥoro de konfuziĝo. 

“Jes; ni estis en granda ŝipo kaj la ŝtormo venis kaj

pereigis ĝin,” klarigis la knabino. “Sed Hanĉjo kaj mi

ekkaptis floson kaj flosis al la bordo de ĉi tiu loko, kaj—

ni estas lacaj kaj malsataj. *Kiu* lando estas ĉi tie, bonvolu

diri?” 

44

!(images/000059.png)

Tiktoko de Oz

“Ĉi tiu estas la Regno de Rozoj,” respondis la

Portulako, arogante, “kaj ĝi estas dediĉita al la kulturiĝo

de la plej raraj kaj belaj Rozoj kreskantaj.” 

“Mi kredas tion,” diris Betinjo, admirante la belajn

florojn. 

“Sed oni permesas nur Rozojn ĉi tie,” aldonis delikata

Te-Rozo, fleksante siajn brovojn sulkigocele; “sekve vi

devos foriri antaŭ ol la Reĝa Ĝardenisto trovos vin kaj

reĵetos vin en la maron.” 

“Ho\! Ĉu ekzistas do Reĝa Ĝardenisto?” demandis

Betinjo. 

“Certe.” 

“Kaj ĉu ankaŭ li estas Rozo?” 

“Kompreneble ne; li estas homo—mirinda homo,” estis

la respondo. 

“Nu, mi ne timas homon,” deklaris la knabino, multe

pli trankvile, kaj eĉ dum ŝi parolis la Reĝa Ĝardenisto

paŝis en la forcejon—li tenis ŝpatforkon en unu mano kaj

akvumpoton en la alia. 

Li estis kurioza vireto, vestita per rozkolora kostumo, 

kun bantoj ĉe la genuoj kaj kubutoj, kaj banto en la

hararo. Liaj okuloj estis malgrandaj kaj scintilantaj, lia

nazo akra kaj lia vizaĝo multe faltoplena. 

“O-ho\!” li kriis, mirante pro troviĝo de fremduloj en lia

forcejo, kaj kiam Hanĉjo laŭte muĝis la Ĝardenisto ĵetis la

46

Ĉapitro Kvin

akvopoton sur la kapon de la mulo kaj ĉirkaŭdancis kun

sia forkego, tiom agitite ke baldaŭ li stumblis pro la tenilo

de sia forkego kaj etendiĝis sur la teron. 

Betinjo ridis kaj fortiris la akvopoton de la kapo de

Hanĉjo. La muleto koleris pro sia traktiĝo kaj retrenpaŝis

cele la Ĝardeniston minace. 

“Evitu liajn kalkanojn\!” kriis Betinjo averte kaj la

Ĝardenisto ekstariĝis kaj rapide kaŝis sin malantaŭ la

Rozoj. 

“Vi rompas la Leĝon\!” li kriis, elpuŝante sian kapon

por riproĉe rigardi la knabinon kaj la mulon. 

“Kiun Leĝon?” demandis Betinjo. 

“La Leĝon de la Regno de Rozoj. Oni malpermesas

fremdulojn en ĉi tiu regiono.” 

“Eĉ kvankam ili venis el ŝippereo?” ŝi demandis. 

“La Leĝo ne esceptigas ŝippereojn,” respondis la Reĝa

Ĝardenisto, kaj li estis tuj dironta ion pli kiam subite

aŭdiĝis bruplena disrompiĝo de vitro kaj viro falis tra la

tegmenton de la forcejo plump\! sur la teron. 

47

!(images/000009.png)

ĈAPITRO 6

Vilulo Vokas Veni

LA subitalveninto estis kuriozaspekta viro, vestita per vestoj

tiom vilaj ke unue Betinjo supozis lin ia besto. Sed la

fremdulo finis sian falon sidante kaj tiam la knabino

konstatis ke li ja estas homo. Li tenis pomon en la mano, 

kiun evidente li manĝadis dum sia falo, kaj tiom malmulte

li skuiĝis aŭ konfuziĝis per la akcidento ke li plu manĝis

tiun pomon dum li trankvile ĉirkaŭrigardis. 

“Jadi\!” kriis Betinjo, proksimiĝante al li. “Kiu *vi* estas, 

kaj el kie vi venis?” 

“Mi? Ho, mi estas Vilulo,” diris li, denove mordante

sian pomon. “Mi rapidis viziti. Bonvolu pardoni la

malatendon.” 

48

Ĉapitro Ses

“Nu, mi s’pozas ke vi ne kulpas pri la rapido,” diris

Betinjo. 

“Ne. Mi grimpis pomarbon, ekstere; branĉo rompiĝis

kaj—jen mi.” 

Parolante la Vilulo finis sian pomon, donis la kernon al

Hanĉjo—kiu avide manĝis ĝin—kaj stariĝis por ĝentile

riverenci al Betinjo kaj la Rozoj. 

La Reĝan Ĝardeniston preskaŭ timfrenezigis la bruo de

la rompiĝanta vitro kaj la falo de la vila fremdulo en la

laŭbon de Rozoj, sed nun li rigardetis el malantaŭ arbusto

kaj kriis per sia grinca voĉo:

“Vi rompas la Leĝon\! Vi rompas la Leĝon\!” 

Vilulo fiksrigardis lin solene. 

“Ĉu la vitro estas la Leĝo en ĉi tiu lando?” li demandis. 

“Rompi la vitron signifas rompi la Leĝon,” grincis la

Ĝardenisto, kolere. “Ankaŭ, entrudiĝi en iun parton de la

Regno de Rozoj signifas rompi la Leĝon.” 

“Kiel vi scias tion?” demandis Vilulo. 

“Nu, estas skribite en libro,” diris la Ĝardenisto, antaŭen

venante kaj prenante libreton el sia poŝo. “Paĝo dek tri. 

Jen: ‘Se fremdulo eniras la Regnon de Rozoj la Reganto

tuj kondamnu kaj mortigu lin.’ Do, komprenu, fremduloj,” 

li pludiris triumfe, “vi ĉiuj devas morti, via horo alvenis\!” 

Sed nun Hanĉjo ekpartoprenis. Li jam kaŝe retrenpaŝadis

cele la Reĝan Ĝardeniston, kiun li malamis, kaj nun la

49

Tiktoko de Oz

kalkanoj de la mulo elĵetiĝis kaj batis la ventron de la

vireto. Li duobliĝis kiel la litero “U” kaj flugis el la pordo

tiom rapide—eĉ ne tuŝante la teron—ke li estis for antaŭ

ol Betinjo povis palpebrumi. 

Sed la mulatako timigis la knabinon. 

“Venu,” ŝi flustris, proksimiĝante al la Vilulo kaj

prenante lian manon; “ni iru aliloken. Oni nepre mortigos

nin se ni restos ĉi tie\!” 

“Ne maltrankvilu, kara,” respondis Vilulo, karesante la

kapon de la infano. “Mi nenion timas, ne dum mi havas

la Amo-Magneton\*.” 

“La Amo-Magneton? Kio estas tio?” demandis Betinjo. 

“Ĝi estas ĉarma sorĉilo kiu kaptas la koron de ĉiu

rigardanto,” estis la respondo. “La Amo-Magneto antaŭe

pendis super la portiko de la Smeralda Urbo, en la Lando

Oz; sed kiam mi komencis ĉi tiun veturon nia amata

Regantino, Ozma de Oz, permesis ke mi kunprenu ĝin.” 

“Ho\!” kriis Betinjo, fiksrigardante lin; “ĉu vere vi estas

el la mirinda Lando Oz?” 

“Jes. Ĉu vi jam estis tie, kara?” 

“Ne; sed mi aŭdis pri ĝi. Kaj ĉu vi konas Princinon

Ozman?” 

“Jes ja, tre bone.” 

“Kaj—kaj Princinon Doroteon?” 

“Doroteo estas malnova amiko mia,” deklaris Vilulo. 

50

Ĉapitro Ses

“Jadi\!” kriis Betinjo. “Kaj kial vi foriris el tiu belega

lando Oz?” 

“Mi havis taskon,” diris Vilulo, aspektante malfeliĉa kaj

solena. “Mi serĉas mian karan frateton.” 

“Ho\! Ĉu li perdiĝis?” demandis Betinjo, sentante

bedaŭron por la kompatindulo. 

“Antaŭ dek jaroj,” respondis Vilulo, kiu elprenis

poŝtukon kaj viŝis larmon de sia okulo. “Mi nur lastatempe

trovis tiun fakton, kiam mi vidis ĝin menciita en la magia

Arkivo-Libro de la Sorĉistino Glinda, en la Lando Oz. 

Do nun mi serĉas lin.” 

“Kie li perdiĝis?” demandis la knabino simpatie. 

“En Kolorado, kie mi loĝis antaŭ ol iri al Oz. Fraĉjo

estis ministo, kaj forsis oron el mino. Unu tagon li eniris

sian minon kaj neniam elvenis. Oni serĉis lin, sed li ne

estis tie. Plene malaperis,” Vilulo finis mizere. 

“Jadi\! Kio do okazis al li?” ŝi demandis. 

“Nur unu klarigo eblas,” respondis Vilulo, prenante

novan pomon el sia poŝo kaj manĝante por kvietigi sian

maltrankvilecon. “La Reĝo de la Knomoj verŝajne prenis

lin.” 

“La Reĝo de la Knomoj\! Kiu li estas?” 

“Nu, kelkfoje li nomiĝas la Metal-Monarko, sed lia vera

nomo estas Rugedo. Loĝas en iu subtera kaverno. 

Pretendas posedi ĉiujn metalojn kaŝitajn en la tero. Ne

51

Tiktoko de Oz

demandu al mi la kialon.” 

“Kial?” 

“Ĉar mi ne scias. Sed tiu Rugedo ekkoleregas se iu

fosas oron el la tero, kaj private mi opinias ke li kaptis

Fraĉjon kaj portis lin al sia subtera regno. Ne—ne

demandu la kialon. Mi vidas ke vi volegas demandi pri

la kialo. Sed mi ne scias.” 

“Sed—jadi\!—sekve vi neniam trovos vian perditan

fraton\!” kriis la knabino. 

“Eble ne; sed mi devas provi,” respondis Vilulo. “Ĝis

nun mi vagadis sen trovi lin, sed tio pruvas nur ke li ne

estas kie mi serĉis. Mi nun serĉas la kaŝitan enirejon de

la subtera kaverno de la terura Metal-Monarko.” 

“Nu,” diris Betinjo dubeme, “ŝajnas al mi ke se vi

ja sukcesos iri tien la Metal-Monarko ankaŭ kaptos

vin.” 

“Absurde\!” respondis Vilulo, senzorge. “Ne forgesu la

Amo-Magneton.” 

“Kion pri ĝi?” ŝi demandis. 

“Kiam la feroca Metal-Monarko vidos la Amo-

Magneton, li ekamos min elkore kaj faros kion ajn mi

petos.” 

“ Ĝ i d e v a s e s t i v e r e m i r i n d a , ” d i r i s B e t i n j o , 

respektoplene. 

“Jes,” certigis la viro. “Ĉu mi montru ĝin al vi?” 

52

Ĉapitro Ses

“Ho, jes\!” ŝi kriis; do Vilulo serĉis en sia vila poŝo kaj

eltiris malgrandan arĝentan magneton, kun huffera formo. 

Tuj kiam Betinjo vidis ĝin ŝi komencis ami la Vilulon

pli ol antaŭe. Hanĉjo ankaŭ vidis la Magneton kaj paŝetis

al Vilulo por froti sian kapon ameme sur la genuo de la

viro. 

Sed ilin interrompis la Reĝa Ĝardenisto, kiu puŝis sian

kapon en la forcejon kaj kriis kolere:

“Vi ĉiuj estas mortokondamnitaj\! Via sola oportuno

eskapi estas foriri tuj.” 

Tio alarmis malgrandan Betinjon, sed la Vilulo nur

skuis la Magneton direkte al la Ĝardenisto. Ĉi tiu, vidante

ĝin, antaŭenkuris kaj ĵetis sin al la piedoj de la Vilulo, 

murmurante per mieldolĉaj vortoj:

“Ho, kara, kara viro\! Kiom mi amas vin\! Ĉiu vilaĵo

kaj ero kiu ornamas vin estas kara por mi—mia tuta

havaĵo apartenas al vi\! Sed jadi\! foriru antaŭ ol vi plene

mortos.” 

“Mi ne mortos,” deklaris la Vilulo. 

“Vi devos. Laŭ la Leĝo,” kriis la Ĝardenisto, 

komencante plori per veraj larmoj. “Rompas mian koron

diri al vi tiun malplaĉan informon, sed la Leĝo diras ke

ĉiuj fremduloj estas kondamnendaj fare de la Reganto kaj

devos plene morti.” 

“Ankoraŭ neniu Reganto kondamnis nin,” diris Betinjo. 

53

Tiktoko de Oz

“Kompreneble ne,” pludiris Vilulo. “Ni ankoraŭ eĉ ne

vidis la Reganton de la Regno de Rozoj.” 

“Nu, verdire,” diris la Ĝardenisto, per perplekstono, “ni

ne havas veran Reganton, ĝuste nun. Komprenu ke ĉiuj

niaj Regantoj kreskas sur arbustoj en la Reĝaj Ĝardenoj, 

kaj la lasta melduis kaj velkis tro frue. Do ni devis planti

lin, kaj nuntempe neniu kreskas sur la Reĝaj Arbustoj kaj

sufiĉe maturiĝis por ke ni pluku lin.” 

“Kiel vi scias?” demandis Betinjo. 

“Nu, mi estas la Reĝa Ĝardenisto. Multaj reĝuloj

kreskas, mi agnoskas tion; sed ĝuste nun ili ĉiuj estas

verdaj. Ĝis unu maturiĝos, mi devas mem regi la Regnon

de Rozoj, kaj obeigi ĝian Leĝojn. Tial, kvankam mi

amegas vin, Vilulo, mi devos mortigi vin.” 

“Atendu momenton,” petegis Betinjo. “Mi volas vidi

tiujn Reĝajn Ĝardenojn antaŭ ol morti.” 

“Ankaŭ mi,” pludiris Vilulo. “Konduku nin tien, 

Ĝardenisto.” 

“Ho, mi ne povas fari tion,” obĵetis la Ĝardenisto. Sed

Vilulo denove montris al li la Amo-Magneton kaj post

unu rigardeto la Ĝardenisto ne plu povis rezisti. 

Li kondukis Vilulon, Betinjon kaj Hanĉjon al la fino

de la granda forcejo kaj zorge malŝlosis malgrandan

pordon. Trairinte tion ili venis en la grandiozan Reĝan

Ĝardenon de la Regno de Rozoj. 

54

Ĉapitro Ses

Ĝin tute ĉirkaŭis alta heĝo kaj interne kreskis pluraj

gigantaj rozarbustoj kiuj havis densajn verdajn foliojn

velurecajn. Sur tiuj arbustoj kreskis la anoj de la Reĝa

Familio de la Regno de Rozoj—viroj, virinoj kaj infanoj

en ĉiuj etapoj de maturiĝo. Ĉiuj ŝajnis esti helverdaj, 

kvazaŭ nematuraj aŭ ne plene kreskintaj, iliaj karno kaj

vestoj estis same verdaj. Ili staris tute senvivaj sur siaj

branĉoj, kiuj balancis milde en la venteto, kaj iliaj plene

malfermaj okuloj rigardadis rekte antaŭen, senvidaj kaj

seninteligentaj. 

Dum ŝi ekzamenis tiujn kuriozajn kreskantajn

homojn, Betinjo pasis malantaŭ granda centra arbusto

kaj tuj ekkriis pro surprizo kaj plezuro. Ĉar tie, florante

perfektakolore kaj -forme, staris Reĝa Princino, kies

beleco mirigis. 

“Nu, ŝi estas matura\!” kriis Betinjo, forpuŝante kelkajn

larĝajn foliojn por observi ŝin pli detale. 

“Nu, povas esti,” agnoskis la Ĝardenisto, kiu venis al

la flanko de la knabino; “sed ŝi estas knabino, do ni ne

povas uzi ŝin kiel Reganton.” 

“Tute ne\!” sonis ĥoro de mallaŭtaj voĉoj, kaj ĉirkaŭ-

rigardante Betinjo trovis ke ĉiuj Rozoj sekvis ilin el la

forcejo kaj nun staras grupe antaŭ la enirejo. 

“Sciu,” klarigis la Ĝardenisto, “la regatoj de la Regno

de Rozoj ne volas knabinan Reganton. Ili volas Reĝon.” 

55

!(images/000068.png)

!(images/000072.png)

Tiktoko de Oz

“Reĝon\! Ni volas Reĝon\!” ripetis la ĥoro de Rozoj. 

“Ĉu ŝi ne estas Reĝa?” demandis Vilulo, admirante la

belan Princinon. 

“Kompreneble, ĉar ŝi kreskas sur Reĝa Arbusto. Tiu

Princino nomiĝas Ozga, ĉar ŝi estas prakuzino de Ozma

de Oz; kaj se ŝi estus viro, ni volonte ĝoje aklamus ŝin

nia Reganto.” 

La Ĝardenisto tiam forturnis sin por paroli kun siaj

Rozoj kaj Betinjo flustris al sia akompananto: “Ni pluku

ŝin, Vilulo.” 

“Bone,” diris li. “Se ŝi estas Reĝa, ŝi rajtas regi ĉi tiun

Regnon, kaj se ni plukos ŝin nepre ŝi protektos nin kaj

malebligos ke oni damaĝu aŭ forpelu nin.” 

Do Betinjo kaj Vilulo ambaŭ prenis po brakon de la

bela Roza Princino kaj malgrada tordo de ŝiaj piedoj

liberigis ŝin de la branĉo sur kiu ŝi kreskis. Tre gracie ŝi

paŝis de la arbusto al la tero, kie ŝi riverencis antaŭ

Betinjo kaj Vilulo kaj diris per tre plaĉe dolĉa voĉo: “Mi

dankas vin.” 

Sed aŭdinte la sonon de tiu vortoj la Ĝardenisto kaj

la Rozoj turnis sin kaj trovis ke la Princino estas plukita

kaj nun vivas. Sur ĉiu vizaĝo fulmis esprimo de rankoro

kaj kolero, kaj unu el la Rozoj laŭte kriis:

“Aŭdacaj mortipovuloj\! Kion vi faris?” 

“Plukis Princinon por vi, jen ĉio,” respondis Betinjo, gaje. 

58

!(images/000052.png)

Tiktoko de Oz

“Sed ni rifuzas ŝin\! Ni volas Reĝon\!” kriis Ĵak-Rozon, 

kaj alia aldonis per malestima voĉo: “Neniu knabino regos

nin\!” 

La nove plukita Princino rigardis de unu al alia el siaj

ribelemaj regatoj miroplene. Esprimo de malplezuro kovris

ŝian vizaĝon. 

“Ĉu neniu bonvenigo por mi ĉi tie, belaj regatoj?” ŝi

demandis malsevere. “Ĉu mi ne venis de mia Reĝa

Arbusto por esti via Reganto?” 

“Vin plukis mortipovuloj, sen nia konsento,” respondis

la Ĝardena Portulako, malvarme; “do ni rifuzas permesi

ke vi regu nin.” 

“Elpelu ŝin, Ĝardenisto, kun la aliaj\!” kriis la Te-

Rozo. 

“Momenton, mi petas\!” vokis Vilulo, prenante la Amo-

Magneton el sia poŝo. “Mi kredas ke ĉi tio instigos ilian

amon, Princino. Jen—prenu ĝin per via mano kaj lasu ke

la rozoj vidu ĝin.” 

Princino Ozga prenis la Magneton kaj tenis ĝin antaŭ

la okuloj de siaj regatoj; sed la Rozoj rigardis ĝin per

trankvila malestimo. 

“Ho, kio fuŝas?” demandis Vilulo surprizate. “La

Magneto neniam malsukcesis antaŭ nun\!” 

“Mi scias,” diris Betinjo, kapjesante ŝage. “Tiuj Rozoj

ne havas korojn.” 

60

Ĉapitro Ses

“Vi pravas,” akordis la Ĝardenisto. “Ili estas belaj, kaj

dolĉaj, kaj vivaj; sed ili restas rozoj. Iliaj tigoj havas

dornojn, sed ne korojn.” 

La Princino ĝemis kaj redonis la Magneton al la

Vilulo. 

“Kion mi faru?” ŝi demandis malfeliĉe. 

“Elpelu ŝin, Ĝardenisto, kun la aliaj\!” ordonis la

Rozoj. “Ni rifuzas havi Reganton antaŭ ol virrozo—

Reĝo—estos sufiĉe matura por plukiĝi.” 

“Bone,” diris la Ĝardenisto obeeme. “Pardonu min, 

kara Vilulo, ĉar mi oponas vian volon, sed vi kaj la

aliaj, inkluzive de Ozga, devas eliri el la Regno de Rozoj

tuj, aŭ eĉ antaŭtuje.” 

“Ĉu vi ne amas min, Ĝarĉjo?” demandis Vilulo, 

senzorge montrante la Magneton. 

“Mi ja amas, mi amegas vin\!” respondis la

Ĝardenisto fervore; “sed neniu vera viro akceptas

neglekti sian devon pro amo. Mia devo estas elpeli

vin, do—elen\!” 

Dirinte tion li kaptis ĝardenforkegon kaj komencis

pikminaci la fremdulojn per ĝi, por devigi ilin eliri. La

mulo Hanĉjo ne timis la forkegon kaj kiam li proksimigis

siajn kalkanojn al la Ĝardenisto la viro retrenfalis por

eviti piedbaton. 

S e d n u n l a R o z o j d e n s e g r u p i ĝ i s ĉ i r k a ŭ l a

61

Tiktoko de Oz

malakceptitojn kaj ili baldaŭ trovis ke sub la drapiraĵoj de

verdaj folioj estas multaj akraj dornoj kiuj estas pli

danĝeraj ol la kalkanoj de Hanĉjo. Nek Betinjo nek Ozga

nek Vilulo nek la mulo kuraĝis rezisti tiujn dornojn kaj

kiam ili fortiris sin ili trovis sin malrapide pelataj tra la

ĝardenpordon en la forcejon. De tie ili estis elpelataj ĉe

la enirejo kaj simile tra la teritorion de la florkovrita

Regno de Rozoj, kiu ne estis vere tre granda. 

La Roza Princino ploris amare; Betinjo estis indigna

kaj kolera; Hanĉjo kriadis defiajn “Hi-ha\!”-ojn kaj la

Vilulo fajfadis mallaŭte al si. 

La bordo de la Regno de Rozoj estis profunda abismo, 

sed ekzistis baskulponto unuloke kaj tion la Reĝa

Ĝardenisto mallevis ĝis la malakceptitoj transpasis ĝin. 

Tiam li relevis ĝin kaj reiris kun siaj Rozoj al la forcejo, 

lasante la kvar kurioze diversajn kamaradojn vagi en la

dezertan kaj nekonatan landon preteran. 

“Ne ĝenas min, ne multe,” komentis Vilulo, dum li

gvidis ilin sur la ŝtonoplena, malfekunda tero. “Mi devas

serĉi mian longe perditan frateton, do ne gravas kien mi

iras.” 

“Hanĉjo kaj mi helpos vin trovi vian fraton,” diris

Betinjo per sia plej gaja voĉo. “Mi estas nun tiom distanca

de mia hejmo ke verŝajne mi neniam trovos rimedon reiri

al ĝi; kaj, efektive, estas pli plezurige ĉirkaŭmarŝadi kaj

62

!(images/000076.png)

Tiktoko de Oz

aventuradi ol resti enhejme. Ĉu vi akordas, Hanĉjo?” 

“Hi-ha\!” diris Hanĉjo, kaj la Vilulo dankis ilin ambaŭ. 

“Rilate al mi,” diris Princino Ozga de Rozlando, kun

milda ĝemo, “mi devos resti por ĉiam elpelita el mia

Regno. Do ankaŭ mi volonte helpos la Vilulon trovi sian

perditan fraton.” 

“Vi estas vere kompleza, S’rino,” diris Vilulo. “Sed se

mi ne povos trovi la subteran kavernon de Rugedo,\* la

Metala Monarko, mi neniam trovos karan Fraĉjon.” 

“Ĉu neniu scias kie ĝi estas?” demandis Betinjo. 

“Nepre scias tion *iu*,” estis la respondo de Vilulo. “Sed

ne ni. Ni povos sukcesi nur se ni plu marŝados ĝis ni

trovis personon kiu povos gvidi nin al la kaverno de

Rugedo.” 

“Eble ni mem trovos ĝin sen helpo,” proponis Betinjo. 

“Kiu scias?” 

“Neniu scias tion, escepte de la verkanto de ĉi tiu

rakonto,” diris Vilulo. “Sed ni trovos nenion—eĉ ne

vespermanĝon—se ni ne plumarŝos. Jen vojo. Ni sekvu

ĝin kaj trovu kien ĝi kondukas.” 

\* La Reĝo antaŭe nomiĝis “Rokat”, sed trinkinte la “Akvon de Forgeso” 

li forgesis sian nomon kaj devis renomiĝi. 

64

!(images/000079.png)

ĈAPITRO 7

La Priplendinda Pozicio de Polikromo

LA pelvo de la Reĝo de Pluvo tropleniĝis kaj akvo verŝiĝis

trans la randon. La rezulto estis pluvo en certa parto de

la lando—vere densa pluvado, dum iom da tempo—kaj la

Ĉielarko kuris al tiu loko por montri la belegajn kolorojn

de sia arko tuj kiam la pluvnebulo forpasis kaj la ĉielo

estis klara. 

La alveno de la Ĉielarko ĉiam estas ĝojiga evento por

la teruloj, sed malmultaj el ili vidas ĝin apuda. Kutime

la Ĉielarko estas tiom distanca ke oni povas observi ĝiajn

belajn kolorojn nur malklare, kaj tial ni malofte vidas la

dancantajn filinojn de la Ĉielarko. 

En la malfekunda lando kie la pluvo ĵus falis laŭŝajne

65

Tiktoko de Oz

tute ne estis homoj; sed la Ĉielarko aperis, malgraŭe, kaj

dancadis gaje sur ĝia arko la filinoj de la Ĉielarko, ĉe

kies kapo estis la feineca Polikromo, kiu estas tiom delikata

kaj bela ke neniu knabino iam tute egalis ŝin rilate al

beleco. 

Polikromo estis gajhumora kaj dancis laŭlonge de la

arko al la tero, spitante siajn fratinojn sekvi ŝin. Ridante

kaj gaje ili ankaŭ tuŝis la teron per siaj scintilantaj piedoj; 

sed ĉiuj filinoj de la Ĉielarko sciis ke tio estas danĝera

ludo, do ili rapide regrimpis sur sian arkon. 

Kun escepto de Polikromo. Kvankam la plej dolĉa kaj

gaja, ŝi ankaŭ estis la plej sentima. Krome, por ŝi estis

nekutima la sento tuŝi la malvarman, malseketan teron per

siaj rozkoloraj piedfingroj. Antaŭ ol ŝi rimarkis, la arko

leviĝis kaj malaperis en la ondantan bluan ĉielon, kaj jen

Polikromo staranta senhelpe sur roko, kaj ŝiaj gazaj

drapiraĵoj flosadis ĉirkaŭ ŝi kvazaŭ brilantaj araneaĵoj, kaj

neniu—nek fea nek mortipova—povus helpi ŝin reatingi

sian perditan arkon\! 

“Jadi\!” ŝi kriis, sulkigante la brovon super sia bela

vizaĝo, “denove mi estas kaptita. Jam duafoje mia

senzorgeco lasis min sur la tero dum miaj fratinoj reiris

al niaj Ĉielaj Palacoj. Unuafoje mi spertis kelkajn plaĉajn

aventurojn, sed ĉi tiu estas soleca, forlasita lando kaj mi

tre malfeliĉos ĝis mia Ĉielarko revenos kaj mi povos

66

Ĉapitro Sep

regrimpi sur ĝin. Mi pensu kion mi faru.” 

Ŝi kaŭris sur la plata roko, tiris siajn drapiraĵojn ĉirkaŭ

sin kaj klinis sian kapon. 

Dum ŝi estis en tiu pozicio Betinjo Bobin ekvidis

Polikromon, venante laŭlonge de la ŝtona vojo, sekvate de

Hanĉjo, la Princino kaj Vilulo. Tuj la knabino kuris al la

lumradia filino de la Ĉielarko kaj kriis:

“Ho, kia bela, bela persono\!” 

Polikromo levis sian oran kapon. Larmoj estis en ŝiaj

bluaj okuloj. 

“Mi estas la plej mizera knabino en la tuta mondo\!” 

ŝi ploris. 

La aliaj grupiĝis ĉirkaŭ ŝin. 

“Diru al ni viajn problemojn, belulino,” urĝis la Princino. 

“Mi—mi perdis mian arkon\!” ploregis Polikromo. 

“Mi muzikos por vi, kara,” diris Vilulo simpatie, 

kredante ke ŝi volis diri “arĉon” anstataŭ “arkon”. 

“Mi ne volas vin\!” kriis Polikromo, arogante batante la

piedon per sia piedo; “Mi volas mian Ĉiel *arkon*.” 

“Ho; tio estas io alia,” diris Vilulo. “Sed forgesu ĝin. 

Kiam mi estis juna ankaŭ mi volegis la Ĉielarkon, sed

mi ne povis atingi ĝin. Evidente ankaŭ *vi* ne povas; do

bonvolu ne plori.” 

Polikromo rigardis lin riproĉe. 

“Mi ne ŝatas vin,” ŝi diris. 

67

Tiktoko de Oz

“Ne?” respondis Vilulo, tirante la Amo-Magneton el sia

poŝo; “neniom?—eble iometete?” 

“Jes, jes\!” diris Polikromo, ekstaze kunpremante siajn

manojn dum ŝi rigardis la sorĉitan talismanon; “mi amas

vin, Vilulo\!” 

“Kompreneble vi amas min,” diris li trankvile; “sed mi

ne respondecas. Tion kaŭzas la potenca sorĉarto de la

Amo-Magneto. Sed laŭaspekte vi estas tute sola kaj

senamika, Ĉielarketo. Ĉu vi deziras esti parto de nia grupo

ĝis vi retrovos viajn patron kaj fratinojn?” 

“Kien vi iras?” ŝi demandis. 

“Ni ne scias tion precize,” diris Betinjo, prenante ŝian

manon; “sed ni provas trovi la longe perditan fraton de

Vilulo, kaptitan de la terura Metala Monarko. Ĉu vi

bonvolos akompani nin kaj helpi nin?” 

Polikromo rigardis de unu al alia el la kurioza grupo

de marŝantoj kaj alloga rideto subite lumigis ŝian vizaĝon. 

“Azeno, mortipova knabino, Roza Princino kaj Vilulo\!” 

ŝi kriis. “Nepre vi bezonas helpon, se vi intencas fronti

Rugedon.” 

“Ĉu, do, vi konas lin?” demandis Betinjo. 

“Neniel. La kavernoj de Rugedo estas sub la surfaco

de la tero, kien neniam povas iri Ĉielarko. Sed mi aŭdis

pri la Metala Monarko. Oni ankaŭ nomas lin la Reĝo de

la Knomoj, sciu, kaj li kaŭzis severajn problemojn por

68

Ĉapitro Sep

vere multaj personoj—mortipovuloj kaj feoj—siatempe,” 

diris Polikromo. 

“Ĉu vi do timas lin?” demandis la Princino, maltrankvile. 

“Neniu povas damaĝi filinon de la Ĉielarko,” diris

Polikromo fiere. “Mi estas ĉielfeino.” 

“Sekve,” diris Betinjo, rapide, “vi povos informi nin kie

trovi la vojon al la kaverno de Rugedo.” 

“Ne,” respondis Polikromo, kapneante, “tion mi ne

povas fari. Sed mi volonte akompanos vin kaj helpos vin

trovi la lokon.” 

Tiu promeso tre plaĉis al ĉiuj marŝantoj kaj post kiam

la Vilulo retrovis la vojon ili komencis sekvi ĝin pli

bonhumore. La filino de la Ĉielarko dancis leĝere sur la

rokoplena vojo, ne plu malfeliĉa, sed kun siaj belaj trajtoj

kovritaj per ridetoj. Vilulo venis la dua, marŝante regule

kaj kelkfoje apogante la Rozan Princinon kiu sekvas lin. 

Betinjo kaj Hanĉjo venis lastaj, kaj kiam ŝi laciĝis pro

marŝado la knabino suriris la dorson de Hanĉjo kaj lasis

la fortan azeneton porti ŝin iom. 

Je noktiĝo ili atingis kelkajn arbojn kreskantajn apud

malgranda rivereto kaj tie ili kampadis kaj ripozis ĝis la

mateno. Tiam ili formarŝis, trovante berojn kaj fruktojn

tie kaj tie kiuj satigis la apetiton de Betinjo, Vilulo kaj

Hanĉjo, tiel ke ili estis bone kontentaj pri sia situacio. 

Surprizis Betinjon vidi la Rozan Princinon kunmanĝi, 

69

Tiktoko de Oz

ĉar ŝi supozis ŝin feino; sed kiam ŝi menciis tion al

Polikromo, la filino de la Ĉielarko klarigis ke kiam Ozga

elpeliĝis el sia Regno de Rozoj ŝi ĉesis esti feino kaj

neniam refariĝos pli ol normala mortipovulo. Polikromo, 

tamen, estas feino negrave kie ŝi estas, kaj kvankam ŝi

trinketis kelkajn rosgutojn en la lunlumo por refreŝigi

sin—nu, neniu vidis ŝin fari tion. 

Dum ili daŭrigis sian vagan marŝadon, direktoj

malmulton signifis al ili, ĉar ili estis senespere perditaj en

tiu nekonata lando. Vilulo diris ke plej bone estos iri

direkte al la montoj, ĉar la natura enirejo de la subtera

kaverno de Rugedo verŝajne estas kaŝita en iu rokoplena

dezerta loko; sed montoj ŝajne estis tute ĉirkaŭ ili

ĉiudirekte escepte de la unusola direkto el kiu ili venis, 

kiu kondukis al la Regno de Rozoj kaj la maro. Tial

malmulte gravis kiudirekten ili iros. 

Post kelka tempo ili rimarkis malklarajn spurojn de

pado kaj sekvinte tion ili iom da tempo atingis

vojkruciĝon. Tie estis multaj padoj, irantaj diversdirekten, 

kaj ankaŭ estis vojindikilo tiom malnova ke ne plu

videblis vortoj. Unuflanke estis malnova puto, kun ĉena

vinĉo por ĉerpi akvon, tamen nenie videblis domo aŭ

alia konstruaĵo. 

Dum la grupo haltis, perpleksaj pri kiudirekten iri, la

mulo proksimiĝis al la puto kaj klopodis rigardi en ĝin. 

70

Ĉapitro Sep

“Li soifas,” diris Betinjo. 

“Ĝi estas seka puto,” komentis Vilulo. “Verŝajne jam

de multaj jaroj ne plu estas akvo en ĝi. Sed, venu; ni

decidu kiun vojon sekvi.” 

Ŝajne neniu povis decidi tion. Ili sidiĝis grupe kaj provis

konsideri pri kiu vojo estas plej sekvinda. Sed Hanĉjo ne

povis forteni sin de la puto kaj fine li levis sin sur siajn

malantaŭajn krurojn, transmetis sian kapon kaj diris laŭte

“Hi-ha\!” Betinjo rigardis sian bestamikon scivoleme. 

“Ĉu eble li vidas ion en la fundo?” ŝi diris. 

Aŭdinte tion Vilulo levis sin kaj iris al la puto por

rigardi, kaj Betinjo akompanis lin. La Princino kaj

Polikromo, kiuj jam fariĝis firmaj amikoj, tenis la brakojn

unu de la alia kaj promenis laŭlonge de unu el la vojoj, 

por trovi facilan padon. 

“Efektive,” diris Vilulo, “ja ŝajnas esti io ĉe la fundo

de tiu malnova puto.” 

“Ĉu ni povos suprentiri ĝin kaj vidi kio ĝi estas?” 

demandis la knabino. 

Ne estis sitelo ĉe la fino de la vinĉoĉeno, sed ja estis

granda hoko kiu iam uziĝis por teni sitelon. Vilulo

subenpendigis tiun hokon, trenis ĝin sur la fundo kaj

relevis ĝin. Malnova ringoforma jupo venis kun ĝi, kaj

Betinjo ridis kaj forĵetis ĝin. Tiu aĵo timigis Hanĉjon, kiu

neniam antaŭe vidis ringoforman jupon, kaj li tenis sin

71

Tiktoko de Oz

bondistance for de ĝi. 

Plurajn aliajn objektojn la Vilulo kaptis per la hoko

kaj relevis, sed neniu el ili estis grava. 

“Ĉi tiu puto ŝajne fariĝis ujo por la tuta rubo de la

lando,” li diris, resubenigante la hokon. “Mi kredas ke mi

jam kaptis ĉion. Ne—la hoko denove kaptis ion. Helpu

min, Betinjo\! Mi ne scias kio ĝi estas, sed ĝi estas ege

peza\!” 

Ŝi alkuris kaj helpis lin turni la vinĉon kaj post multa

klopodado konfuzita amaso da kupraĵo vidiĝis. 

“Jadi\!” kriis Vilulo. “Vere jen surprizo\!” 

“Kio ĝi estas?” demandis Betinjo, kroĉiĝante al la vinĉo

kaj anhelegante. 

Responde la Vilulo prenis la kupraĵaron kaj faligis ĝin

sur la teron, for de la puto. Tiam li turnis ĝin per sia

piedo, etendis ĝin, kaj mirige al Betinjo la objekto

montriĝis esti kupra homo. 

“Ĝuste tion mi supozis,” diris Vilulo, rigardante fikse

la objekton. “Sed krom se ekzistas du kupruloj en la

mondo jen la plej miriga afero kiun iam mi vidis.” 

Tiumomente la filino de la Ĉielarko kaj la Roza

Princino proksimiĝis al ili, kaj Polikromo diris:

“Kion vi trovis, Vila Viro?” 

“Aŭ malnovan amikon aŭ nekonaton,” li respondis. 

“Ho, jen afiŝo sur lia dorso\!” kriis Betinjo, kiu

72

!(images/000085.jpg)

Ĉapitro Sep

surgenuiĝis por ekzameni la homon. “Jadi, tre kurioze\! 

Aŭskultu ĉi tion.” 

Ŝi laŭtlegis la sekvajn vortojn, gravuritajn sur la kupraj

platoj de la korpo de la homo:

de SMITH & TINKER

Patentita Duoble Aganta, Ekstre-Reagema, 

Pensokrea, Perfekte Parolanta

*MEKANIKA VIRO*

Kun Nia Speciala Horloĝfunkcia Mekanismo. 

Pensas, Parolas, Agas, kaj Perskaŭ Vivas. 

“Mirige\!” kriis la Princino. 

“Jes; sed jen pli,” diris Betinjo, legante alian gravuritan

platon:

INSTRUKCIOJ:

Por PENSADO:—Streĉu la risorton de la Mekanika

Viro, \(truo sub la maldekstra brako, signita No. 1\). 

Por PAROLADO:—Streĉu la risorton de la Mekanika

Viro, \(truo sub la dekstra brako, signita No. 2\). 

Por MARŜADO kaj AGADO:—Streĉu la risorton en la

centro de lia dorso, \(signita No. 3\). 

N. B.—Ni garantias la perfektan funkciadon de ĉi tiu

mekanismo dum mil jaroj. 

73

Tiktoko de Oz

“Se oni garantiis lin por mil jaroj,” diris Polikromo, 

“sendube li ankoraŭ povas funkcii.” 

“Kompreneble,” respondis Vilulo. “Ni streĉu liajn

risortojn.” 

Por fari tion ili devis surpiedigi la kuprulon, por ke li

estu rekta, kaj tio ne estis facila tasko. Li emis

senekvilibriĝi, kaj estis re- kaj re-apogenda. La knabinoj

helpis Vilulon, kaj fine Tiktoko ŝajnis bone ekvilibriĝi kaj

staris sola sur siaj larĝaj piedoj. 

“Jes,” diris Vilulo, atente rigardante la kuprulon, “ĉi tiu

nepre estas mia malnova amiko Tiktoko, kiu tiktakadis gaje

en la Lando Oz kiam mi foriris. Sed estas tre perplekse kiel

li venis al ĉi tiu soleca loko kaj eniris tiun malnovan puton.” 

“Se ni streĉos la risortojn, eble li informos nin,” sugestis

Betinjo. “Jen la ŝlosilo, pendanta de hoko sur lia dorso. 

Kiun parton mi unue streĉu?” 

“Liajn pensojn, kompreneble,” diris Polikromo, “ĉar oni

devas pensi por povi paroli aŭ moviĝi inteligente.” 

Do Betinjo streĉis sub lia maldekstra brako, kaj tuj

lumfulmetoj komencis montriĝi en la supro de lia kapo, 

kio pruvis ke li komencis pensi. 

“Nun,” diris Vilulo, “streĉu lian gramofonon.” 

“Kio estas tio?” ŝi demandis. 

“Nu, lian parolaparaton. Liaj pensoj eble estas interesaj, 

sed ili nenion diras al ni.” 

74

Ĉapitro Sep

Do Betinjo streĉis la kuprulon sub lia dekstra brako, 

kaj tiam de la interno de lia kupra korpo venis malglataj

vortoj: “Mul-taj-n dan-koj-n\!” 

“Hura\!” kriis Vilulo, ĝoje, kaj li frapis la dorson de

Tiktoko tiom elkore ke la kuprulo senekvilibriĝis kaj falis

sur la teron. Sed la horloĝmekanismo kiu ebligis ke li

parolu estis streĉita kaj li diradis: “Le-vu mi-n\! Le-vu mi-n\! 

Le-vu mi-n\!” ĝis ili relevis lin kaj ekvilibrigis lin sur liaj

piedoj, kaj tiam li pludiris ĝentile: “Mul-taj-n dan-koj-n\!” 

“Li ne povos apogi sin ĝuste antaŭ ol ni streĉos lian

agrisorton,” komentis Vilulo; do Betinjo streĉis ĝin, kiom

eble plej firme—ĉar la ŝlosilo turniĝis iom rigide—kaj tiam

Tiktoko levis siajn piedojn, cirkle marŝis kaj fine haltis

antaŭ la grupo kaj riverencis profunde al ĉiuj. 

“Kiel vi eniris tiun puton? Mi lasis vin sekura en Oz,” 

demandis Vilulo. 

“La ra-kon-to es-tas lon-ga,” respondis Tiktoko, “sed mi

mal-lon-gi-gos ĝi-n. Post vi-a fo-ri-ro por ser-ĉi vi-a-n

fra-to-n, Oz-ma vi-dis vi-n va-ga-di en frem-daj lan-doj

ki-am ajn ŝi ri-gar-dis si-a-n ma-gi-a-n bil-do-n, kaj ŝi

an-kaŭ vi-dis vi-a-n fra-to-n en la ka-ver-no de la Re-ĝo

de la Kno-moj; do ŝi sen-dis mi-n por di-ri al vi ki-e

tro-vi vi-a-n fra-to-n kaj or-do-nis ke mi hel-pu vi-n se

mi po-vos. La Sor-ĉis-ti-no, Glin-da la Bo-na, trans-por-tis

mi-n al ĉi ti-u lo-ko tuj-tu-je; sed ĉi ti-e mi ren-kon-tis

75

Tiktoko de Oz

la Re-ĝo-n de la Kno-moj mem—mal-ju-na Ru-ge-do, 

ki-u-n o-ni no-mas ĉi-lo-ke la Me-ta-la Mo-nar-ko. 

Ru-ge-do sci-is por ki-o mi ve-nis, kaj li ti-om ko-le-ris

ke li ĵe-tis mi-n en la pu-to-n. Ki-am mi-aj ri-sor-toj

mal-stre-ĉi-ĝis mi es-tis sen-hel-pa ĝis vi ve-nis kaj el-ti-ris

mi-n. Mul-taj-n dan-koj-n.” 

“Jen, vere, plezuriga informo,” diris Vilulo. “Mi

suspektis ke mia frato estas kaptito de Rugedo; sed nun

mi scias. Diru al ni, Tiktoko, kiel ni atingu la subteran

kavernon de la Reĝo de la Knomoj?” 

“Plej bo-ne ni mar-ŝu,” diris Tiktoko. “Aŭ eb-le ram-pu, 

aŭ sal-tu, aŭ ru-li-ĝu ĝis a-tin-gi ĝi-n; sed plej bo-ne

es-tas mar-ŝi.” 

“Mi scias; sed kiun vojon ni sekvu?” 

“Mi-a me-ka-nis-mo ne es-tas kon-stru-i-ta por sci-i

ti-o-n,” respondis Tiktoko. 

“Ekzistas pli ol unu enirejo al la subtera kaverno,” diris

Polikromo, “sed maljuna Rugedo lerte kaŝis ĉiun aperturon, 

por ke teruloj ne entrudiĝu en lian regnon. Se ni ja trovos

vojon subteren, estos hazarde.” 

“Sekve,” diris Betinjo, “ni elektu kiun ajn vojon

hazarde, kaj ni vidu kien ĝi kondukos nin.” 

“Tio sonas bonsenca,” deklaris la Princino. “Eble ni

bezonos multan tempon por trovi Rugedon, sed ni havas

pli da tempo ol da io alia.” 

76

!(images/000073.png)

Ĉapitro Sep

“Si vi te-nos mi-n bo-ne stre-ĉi-ta,” diris Tiktoko, “mi

taŭ-gos dum mil jar-oj.” 

“Do la sola demando decidenda estas kiun vojon sekvi,” 

aldonis Vilulo, rigardante unue unu vojon, poste alian. 

Sed dum ili staris hezitante, kurioza sono atingis iliajn

orelojn—sono kia de la marŝado de multaj piedoj. 

“Kio venas?” kriis Betinjo; kaj ŝi kuris al la maldekstra

vojo kaj rigardis laŭ la vojo. “Sed estas armeo\!” ŝi kriis. 

“Kion ni faru: kaŝu nin aŭ kuru?” 

“Staru senmove,” ordonis Vilulo. “Mi ne timas armeon. 

Se ili montriĝos amikemaj, ili povos helpi nin; se ili estas

malamikemaj, mi montros al ili la Amo-Magneton.” 

77

!(images/000069.png)

ĈAPITRO 8

Tiktoko Trovas Teruran Taskon

DUM Vilulo kaj liaj kunuloj staris grupe ĉe unu flanko, 

la Armeo de Ugabuo proksimiĝadis laŭ la vojo, la sonon

de iliaj piedoj fojfoje akompanis mizera krieto kiam unu

el la oficiroj paŝis sur akran ŝtonon aŭ lia humero frapiĝis

kontraŭ la glavtenilon de apudulo. 

Nun el inter la arboj marŝis Soldato Fajliloj, portante

la standardon de Ugabuo, kiu flirtis de longa stango. Tiun

stangon li fiksis en la teron tuj antaŭ la puto kaj li kriis

laŭtavoĉe:

“Mi nun konkeras ĉi tiun teritorion nome de Reĝino

Kaj Ceter de Ugabuo, kaj ĉiujn loĝantojn de ĉi tiu lando

mi proklamas ŝiaj sklavoj\!” 

78

Ĉapitro Ok

Kelkaj oficiroj puŝis siajn kapojn el inter la arbustoj

kaj demandis:

“Ĉu libera Soldato Fajliloj?” 

“Nek bera nek leguma,” estis la respondo, “sen

disputo.” 

“Nu, disa aŭ ne, puto sufiĉas por mi,” diris Generalo

Vafleto, kuraĝiĝante antaŭeniri al la puto; sed ĝuste tiam

li ekvidis Tiktokon kaj Vilulon kaj tuj surgenuiĝis, 

tremante kaj timante kaj kriis:

“Kompaton, afablaj malamikoj\! Kompaton\! Lasu nin

vivi kaj ni estos viaj sklavoj poreterne\!” 

La aliaj oficiroj, kiuj nun ankaŭ antaŭeniris en la

liberan spacon, simile surgenuiĝis kaj petegis kompaton. 

Fajliloj turnis sin kaj, vidante la nekonatojn unuafoje, 

ekzamenis ilin tre scivoleme. Trovinte ke tri el la grupo

estas knabinoj, li levis sian ĉapon kaj ĝentile klinis sin. 

“Kio estas?” demandis severa voĉo, kiam Reĝino Kaj

atingis la lokon kaj vidis sian riverencantan armeon. 

“Permesu ke ni konigu nin,” respondis Vilulo, 

antaŭenpaŝante. “Jen Tiktoko, la Horloĝfunkcia Homo—kiu

funkcias pli bone ol kelkaj viandaj homoj. Kaj jen Princino

Ozga de Rozlando, ĝuste nun domaĝe ekzilita el sia Regno

de Rozoj. Post ŝi mi prezentas Polikromon, ĉielfeinon, kiu

akcidente perdis sian Arkon kaj ne povas trovi la vojon

hejmen. La malgranda knabino estas Betinjo Bobin, el iu

79

Tiktoko de Oz

nekonata terparadizo nomata Oklahoma, kaj kun ŝi vi povas

vidi S-ron Hanĉjo, mulo longvosta kaj iritiĝema.” 

“Pu\!” diris Kaj, malestime; “bela grupo de vagabondoj\! 

Perditaj kaj forvagintaj, mi supozas, kaj ne valorantaj

kaptiĝon fare de Reĝino. Mi bedaŭras esti konkerinta vin.” 

“Sed vi ankoraŭ ne konkeris nin,” vokis Betinjo indigne. 

“Ne,” konsentis Fajliloj, “tio estas vera. Sed se miaj

oficiroj bonvole komandos ke mi konkeru vin, mi tuj faros

tion, kaj post tio ni povos ĉesi kvereladi kaj pli plezure

konversacii.” 

La oficiroj jam levis sin de siaj genuoj kaj brosis la

polvon de siaj pantalonoj. Al ili la malamikoj ne aspektis

ferocaj, do la Generaloj kaj Koloneloj kaj Majoroj kaj

Kapitanoj rekuraĝiĝis fronti ilin kaj komencis plej arogante

marŝi antaŭ ili. 

“Necesas kompreni,” diris Kaj, “ke mi estas la Reĝino

de Ugabuo, kaj ĉi tiu estas mia nevenkebla Armeo. Ni

okupas nin per konkerado de la mondo, kaj ĉar ŝajne vi

estas parto de la mondo, kaj obstrukcas nian veturon, 

necesas ke ni konkeru vin—eĉ kvankam vi ne meritas tian

altan honoron.” 

“Ne gravas,” diris Vilulo. “Konkeru nin laŭdezire. Ne

ĝenas nin.” 

“Sed ni rifuzas esti sklavoj de iu ajn,” aldonis Betinjo, 

pozitive. 

80

!(images/000095.png)

Tiktoko de Oz

“Ni decidos tion,” respondis la Reĝino, kolere. “Antaŭen, 

Soldato Fajliloj, kaj ligu la malamikojn ĉemane kaj

ĉepiede\!” 

Sed Soldato Fajliloj rigardis belan Betinjon kaj fascinan

Polikromon kaj la belan Rozprincinon kaj kapneis. 

“Estus malĝentile, kaj mi rifuzas,” li asertis. 

“Vi devas\!” kriis Kaj. “Via devo estas obei ordonojn.” 

“Mi neniujn ordonojn ricevis de miaj oficiroj,” protestis

la Soldato. 

Sed la Generaloj nun kriis: “Antaŭen kaj ligu la

kaptitojn\!” kaj la Koloneloj kaj la Majoroj kaj la

Kapitanoj ripetis la ordonon, kriante ĝin kiel eble plej

laŭte. 

La bruego ĝenis Hanĉjon, kiu jam rigardadis la Armeon

de Ugabuo malaprobe. La mulo nun kuris antaŭen kaj

komencis retrenpaŝi cele la oficirojn kaj piedbati feroce kaj

danĝere. La atako estis tiom subita ke la oficiroj diskuris

kvazaŭ polvo blovata de cikloneto, faligante siajn glavojn

dum ili kuris kaj serĉante trovi rifuĝon malantaŭ la arboj

kaj arbustoj. 

Betinjo gaje ridis pro la komika forpelo de la “nobla

armeo”, kaj Polikromo dancis gajege. Sed Kaj furiozis pro

tio malnobla venkiĝo de ŝia brava armeo fare de unu

malgranda mulo. 

“Soldato Fajliloj, mi ordonas ke vi plenumu vian

82

Ĉapitro Ok

devon\!” ŝi rekriis, sed ŝi mem devis faligi sin por eviti la

kalkanojn de la mulo—ĉar Hanĉjo tute ne esceptis virinon

kiu deklaris sin malamiko. Tamen Betinjo kaptis sian

ĉampionon per antaŭbuklo kaj firme tenis lin, kaj kiam

la oficiroj vidis ke la mulo estas malhelpata plu ataki ili

rampis timeme antaŭen kaj reprenis siajn forĵetitajn

glavojn. 

“Soldato Fajliloj, prenu kaj ligu tiun kaptitojn\!” kriaĉis

la Reĝino. 

“Ne,” diris Fajliloj, forĵetante sian pafilon kaj demetante

la dorsosakon ligitan al lia dorso per rimeno. “Mi rezignas

mian postenon de Armeo de Ugabuo. Mi aniĝis por batali

la malamikojn kaj fariĝi heroo, sed se vi volas ke iu ligu

senhelpajn knabinojn vi devos dungi novan Soldaton.” 

Dirinte tion li marŝis al la aliaj kaj premis la manojn

de Vilulo kaj Tiktoko. 

“Perfido\!” kriaĉis Kaj, kaj ĉiuj oficiroj eĥis ŝian krion. 

“Absurdaĵo,” diris Fajliloj. “Mi rajtas rezigni kiam mi

volas.” 

“Neniel\!” respondis la Reĝino. “Se vi rezignos tio

nuligos mian Armeon, kaj mi ne plu povos konkeri la

mondon.” Nun ŝi turnis sin al la oficiroj kaj diris: “Mi

devas peti de vi komplezon. Mi scias ke estas maldigne

ke oficiroj batalas, sed se vi ne tuj kaptos Soldaton

Fajlilojn kaj devigos lin obei miajn ordonojn neniu el ni

83

Tiktoko de Oz

havos kaptaĵojn. Ankaŭ verŝajne vi ĉiuj suferos malsaton, 

kaj kiam ni renkontos potencan malamikon vi riskos

kaptiĝi kaj sklaviĝi.” 

Antaŭvido de tiu terura fato tiom timigis la oficirojn

ke ili eltiris siajn glavojn kaj vere feroce kuris al Fajliloj, 

kiu staris apud Vilulo. Sed la postan momenton ili haltis

kaj refalis sur siajn genuojn; ĉar jen, antaŭ ili, estis la

brilanta Amo-Magneto, tenata de la mano de la ridetanta

Vilulo, kaj vidante tiun magian talismanon ĉiu Ugabuo tuj

donis sian koron. Eĉ Kaj vidis la Amo-Magneton, kaj

forgesante ĉian malamikecon kaj koleron ŝi ĵetis sin al

Vilulo kaj ame ĉirkaŭbrakumis lin. 

Alarmite pro tiu neanticipita efekto de la Magneto, 

Vilulo liberigis sin de la ĉirkaŭantaj brakoj de la Reĝino

kaj rapide kaŝis la talismanon en sia poŝo. La

aventurantoj el Ugabuo nun estis liaj firmaj amikoj, kaj

oni ne plu parolis pri konkeriĝo kaj ligiĝo de anoj de

lia grupo. 

“Se vi insiste volas konkeri,” diris Vilulo; “vi povos

marŝi kun mi al la subtera Regno de Rugedo. Por

konkeri la mondon, laŭ via celo, vi devos konkeri ĉiujn

sub ĝia surfaco kiel ankaŭ tiujn sur ĝia surfaco, kaj

neniu en la mondo indas konkeriĝon tiom kiom

Rugedo.” 

“Kiu estas li?” demandis Kaj. 

84

!(images/000023.png)

Tiktoko de Oz

“La Metala Monarko, la Reĝo de la Knomoj.” 

“Ĉu li estas riĉa?” demandis Majoro Ŝtrumpoj per

fervora voĉo. 

“Kompreneble,” respondis Vilulo. “Li posedas ĉiujn

subterajn metalojn—oron, arĝenton, kupron, latunon kaj

stanon. Li kredas ankaŭ posedi ĉiujn metalojn surterajn, 

ĉar li diras ke ĉiuj metaloj iam estis parto de lia regno. 

Do, se vi konkeros la Metalan Monarkon, vi akiros ĉiujn

riĉaĵojn de la mondo.” 

“Ha\!” kriis Generalo Pomo, profunde ĝemante, “tia

kaptaĵo vere meritus nian agadon. Ni konkeru lin, Via

Moŝto.” 

La Reĝino rigardis riproĉe Fajlilojn, kiu nun sidadis

apud la bela Princino kaj flustradis en ŝian orelon. 

“Ve,” diris Kaj, “mi ne plu havas Armeon. Mi havas

multajn kuraĝajn oficirojn, jes, sed neniun ordinaran

soldaton kiun ili komandu. Sekve mi ne povos konkeri

Rugedon kaj akiri ĉiujn liajn riĉaĵojn.” 

“Kial ne promocii unu el viaj oficiroj al Ordinara

Soldato?” demandis Vilulo, sed tuj ĉiu oficiro komencis

protesti kaj la Reĝino de Ugabuo kapneis respondante:

“Neeble. Ordinara soldato devas esti timiga batalisto, 

kaj miaj oficiroj ne kapablas batali. Ili estas treege kuraĝaj

kiam necesas komandi ke aliaj batalu, sed ili ne povus

mem renkonti la malamikojn kaj venki.” 

86

Ĉapitro Ok

“Tutvere, Via Moŝto,” diris Kolonelo Pruno, fervore. 

“Ekzistas multaj formoj de kuraĝo, kaj unu persono ne

povas posedi ĉiujn formojn. Mi mem estas kuraĝa kiel

leono ĉiumaniere escepte de batalado, sed kiam temas pri

bataloj mia naturo ribelas. Batalado estas malafabla kaj

povas damaĝi aliajn personojn; do, ĉar mi estas nature

ĝentila, mi neniam batalas.” 

“Nek mi\!” kriis ĉiu el la aliaj oficiroj. 

“Vidu,” diris Kaj, “kiom senhelpa mi estas. Se

Ordinarulo Fajliloj\* ne montriĝus perfidulo kaj dizertulo, 

mi volonte helpus konkeri tiun Rugedon; sed Armeo sen

ordinara soldato estas kia abelo sen pikilo.” 

“Mi ne estas perfidulo, Via Moŝto,” protestis Fajliloj. “Mi

dece rezignis, ĉar ne plaĉis al mi la laboro. Sed multaj

personoj povus anstataŭi min. Kial ne soldatigi la Vilulon?” 

“Eble li mortus,” diris Kaj, rigardante Vilulon ameme, 

“ĉar li estas mortipovulo, kaj povus morti. Se io okazus

al li, mia koro rompiĝus.” 

“Pli ol mia koro rompiĝus,” deklaris Vilulo. “Agnosku, 

Via Moŝto, ke mi estas la komandanto de ĉi tiu ekspedicio, 

ĉar ni serĉas mian fraton, ne kaptaĵojn. Sed mi kaj miaj

akompanantoj deziras la helpon de via armeo, kaj se vi

helpos nin konkeri Rugedon kaj tiel savi mian fraton el

kaptiteco ni permesos ke vi retenu ĉiujn oron kaj juvelojn

kaj aliajn kaptaĵojn trovotajn.” 

87

Tiktoko de Oz

Tiu propono estis tiom alloga ke la oficiroj komencis

interflustradi kaj baldaŭ Kolonelo Fromaĝo diris: “Via

Moŝto, kombininte niajn cerbojn ni ĵus evoluigis vere

grandiozan ideon. Ni soldatigu la Horloĝfunkcian

Homon\!” 

“Ki-u-n? Mi-n?” demandis Tiktoko. “Eĉ ne u-nu

se-kun-do-n\! Mi ne po-vas ba-ta-li, kaj nep-re ne for-ge-su

ke Ru-ge-do ĵe-tis mi-n en la pu-to-n.” 

“Tiutempe vi ne havis pafilon,” diris Polikromo. “Sed

se vi aniĝos al la Armeo de Ugabuo vi portos la pafilon

uzitan de Sinjoro Fajliloj.” 

“Sol-da-to de-vas po-vi ku-ri kaj ne nur ba-ta-li,” 

protestis Tiktoko, “kaj se mi-a me-ka-nis-mo mal-streĉ-iĝ-os, 

ki-el of-te o-ka-zas, mi nek po-vos ku-ri nek ba-ta-li.” 

“Mi tenos vin bone streĉita, Tiktoko,” promesis Betinjo. 

“Nu, la ideo ne estas malbona,” diris Vilulo. “Tiktoko

estos ideala soldato, ĉar nenio povas damaĝi lin escepte

de martelego. Kaj ĉar simpla soldato ŝajne necesas por la

Armeo, Tiktoko estas la sola persono en nia grupo kiu

taŭgas por la tasko.” 

“Ki-o-n mi de-vos fa-ri?” demandis Tiktoko. 

“Obei ordonojn,” respondis Kaj. “Kiam la oficiroj

ordonos ke vi faru ion, vi devos fari tion; jen ĉio.” 

“Kaj tute sufice,” diris Fajliloj. 

“Ĉu mi ri-ce-vos sa-laj-ro-n?” demandis Tiktoko. 

88

Ĉapitro Ok

“Vi ricevos vian porcion de la kaptaĵoj,” respondis la

Reĝino. 

“Jes,” komentis Fajliloj, “duono de la kaptaĵoj estos por

Reĝino Kaj, la alia duono dividiĝos inter la oficiroj, kaj

la Soldato ricevos la restaĵon.” 

“Ti-o kon-ten-ti-gos,” diris Tiktoko, prenante la pafilon

kaj ekzamenante ĝin miroplene, ĉar li neniam antaŭe vidis

tian aferon. 

Kaj ligis la dorsosakon al la kupra dorso de Tiktoko

kaj diris: “Nun ni pretas marŝi al la Regno de Rugedo

kaj konkeri ĝin. Oficiroj, komandu ke la Armeo marŝu.” 

“Staru envice\!” kriis la Generaloj, elprenante siajn glavojn. 

“Staru envice\!” kriis la Koloneloj, elprenante siajn glavojn. 

“Staru envice\!” kriis la Majoroj, elprenante siajn glavojn. 

“Staru envice\!” kriis la Kapitanoj, elprenante siajn glavojn. 

Tiktoko rigardis ilin kaj poste ĉirkaŭ sin surprizite. 

“Sta-ru en vi-ŝo? Ki-e es-tas la vi-ŝo, ĉu en la pu-to?” 

“Ne,” diris Reĝino Kaj, “vi devas stari en marŝordo.” 

“Ĉu la marĉbordo estas proksima?” demandis la

Horloĝfunkcia Homo. 

“Surŝultrigu vian pafilon kaj staru preta por marŝi,” 

konsilis Fajliloj, do Tiktoko tenis la pafilon rekta kaj staris

senmove. 

“Nun kion?” li demandis. 

La Reĝino turnis sin al Vilulo. 

89

Tiktoko de Oz

“Kiu vojo kondukas al la kaverno de la Metala

Monarko?” 

“Ni ne scias, Via Moŝto,” estis la respondo. 

“Sed tio estas absurda\!” diris Kaj sulkigante sian

frunton. “Se ni ne povos atingi Rugedon, certe ni ne povos

konkeri lin.” 

“Vi pravas,” agnoskis Vilulo; “sed mi ne diris ke ni ne

povos atingi lin. Ni nur trovu la vojon, kaj pri tio ni

diskutadis kiam vi kaj via imponega Armeo alvenis.” 

“Nu, do, rapidu trovi ĝin,” knalvoĉis la Reĝino. 

Tio ne estis facila tasko. Ili ĉiuj staris rigardante de

unu vojo al alia perpleksite. La vojoj radiadis el la

malgranda libera spaco kiel la radioj de la tagmeza suno, 

kaj ĉiu vojo similis ĉiun alian vojon. 

Fajliloj kaj la Roza Princino, kiu jam fariĝis bonaj

amikoj, antaŭeniris iomete laŭ unu el la vojoj kaj trovis

ke ĝin flankas belaj sovaĝaj floroj. 

“Kial ne peti la florojn informi vin pri la vojo?” li

diris al sia akompanantino. 

“La florojn?” respondis la Princino, surprizite pro tiu

demando. 

“Kompreneble,” diris Fajliloj. “La kampofloroj estas

gekuzoj de Roza Princino, kaj mi kredas ke ili informus

vin se vi demandus.” 

Ŝi rigardis pli atente la florojn. Estis centoj da blankaj

90

!(images/000038.jpg)

Ĉapitro Ok

lekantetoj, oraj ranunkoloj, bluaj kampanuloj kaj dafodiloj

kreskantaj apud la vojo, kaj ĉiu florkapo estis firme fiksita

sur sia maldika sed fortika trunketo. Eĉ estis kelkaj sovaĝaj

rozoj disŝutitaj tie kaj tie kaj eble ĉar la Princino vidis

ilin ŝi akiris kuraĝon por fari la gravan demandon. 

Ŝi surgenuiĝis, frontante la florojn, kaj etendis ambaŭ

brakojn plede al ili. 

“Diru al mi, belaj gekuzoj,” ŝi diris per sia dolĉa, milda

voĉo, “kiu vojo kondukos nin al la Regno de Rugedo, la

Reĝo de la Knomoj?” 

Tuj ĉiuj trunketoj kliniĝis gracie dekstren kaj la

florkapoj kapgestis unu—du—trifoje tiudirekten. 

“Jen ĝi\!” kriis Fajliloj ĝoje. “Nun ni scias la vojon.” 

Ozga surpiediĝis kaj rigardis miroplene la kampoflorojn, 

kiuj nun rerektiĝis. 

“Ĉu kaŭzis tion la vento?” ŝi demandis per mallaŭta

flustro. 

“Neniel,” respondis Fajliloj. “Eĉ ne plej eta venteto

blovas. Sed tiuj belaj floroj ja estas viaj gekuzoj kaj tuj

respondis vian demandon, kaj mi sciis ke tiel estos.” 

91

!(images/000042.png)

ĈAPITRO 9

La Rabio de Rugedo Ruĝe Radias

LA vojo elektita de la aventurantoj kondukis surmonten

kaj envalen kaj turnadis sin tie kaj tie laŭ ŝajne sencela

maniero. Sed konstante ĝi pliproksimiĝis al aro da malaltaj

montoj kaj Fajliloj diris pli ol unufoje ke li certas ke la

enirejo al la kaverno de Rugedo troviĝas inter tiuj severaj

montetoj. 

Pri tio li tute pravis. Profunde sub la plej proksima

monto estis belega ĉambro ĉizita el la solida roko, kies

muroj kaj tegmento scintilis pro miloj da grandiozaj

juveloj. Tie, sur trono el pura oro, sidis la fama Reĝo de

la Knomoj, vestita per belaj roboj kaj portanta superban

kronon ĉizitan el unusola sangoruĝa rubio. 

92

Ĉapitro Naŭ

Rugedo, la Monarko de ĉiuj Metaloj kaj Valoraj Ŝtonoj

de la Subtera Mondo, estis ronda vireto kun fluanta

blanka barbo, ruĝa vizaĝo, brilantaj okuloj kaj severa

mieno kiu kovris lian tutan frunton. Oni supozus, 

rigardante lin, ke li sendube estas gaja; oni supozus, pro

lia enorma riĉeco, ke li sendube estas feliĉa; sed tiel ne

estis. La Metala Monarko estis malagrabla kaj kolera ĉar

mortipovuloj elfosis tiom da trezoro el la tero kaj gardas

ĝin surtere, kie la tuta potenco de Rugedo kaj liaj knomoj

ne povas repreni ĝin. Li malamis ne nur la mortipovulojn

sed ankaŭ la feojn loĝantajn sur la tero aŭ super ĝi, 

kaj anstataŭ esti kontenta pro la riĉaĵoj kiujn li plu

posedas li malfeliĉis ĉar li ne posedas ĉiujn oron kaj

juvelojn en la mondo. 

Rugedo estis preskaŭ endorma, en sia seĝo, kiam li

subite rektiĝis, elsonigis koleran muĝon kaj komencis

batadi grandan gongon kiu staris apud li. 

La sono plenigis la vastan kavernon kaj penetris ĝis

multaj preteraj kavernoj, kie nenombreblaj knomoj

prilaboradis siajn senfinajn taskojn, martelante oron kaj

arĝenton kaj aliajn metalojn, aŭ fandante ercojn en grandaj

fornoj, aŭ polurante scintilantajn gemojn. La knomoj

tremis pro la sono de la gongo de la Reĝo kaj flustris

timeme unu al alia ke io malagrabla nepre okazos; sed

neniu aŭdacis heziti dum sia laborado. 

93

Tiktoko de Oz

La pezaj kurtenoj el ordrapo repuŝiĝis kaj Kalikot, 

la Alta Ĉambelano de la Reĝo, eniris antaŭ la

Reganton. 

“Kio estas, Via Moŝto?” li demandis, larĝe oscedante, 

ĉar li ĵus vekiĝis. 

“Estas?” muĝis Rugedo, feroce batante la plankon per

sia piedo. “Tiuj malsaĝaj mortipovuloj estas, jen kio\! Kaj

baldaŭ ili est *os* ĉi tie.” 

“Ĉi tie?” demandis Kalikot. 

“Jes\!” 

“Kiel vi scias?” daŭrigis la Ĉambelano, denove

oscedante. 

“Mi sentas per miaj ostoj,” diris Rugedo. “Mi ĉiam

sentas kiam tiuj malamindaj terrampuloj proksimiĝas al

mia Regno. Mi estas certa, Kalikot, ke mortipovuloj

ĉimomente mem estas survoje por ĝeni min—kaj mi

malamas mortipovulojn pli ol eĉ katarian teon\!” 

“Do, kion mi faru?” demandis la knomo. 

“Rigardu per via spiontubo, kaj vidu kie estas la

invadantoj,” ordonis la Reĝo. 

Do Kalikot iris al tubo en la muro el roko kaj metis

sian okulon sur ĝin. La tubo iris el la kaverno laŭ la

flanko de la monto kaj ĉirkaŭiris plurajn kurbaĵojn kaj

angulojn, sed ĉar ĝi estis magia spiontubo Kalikot povis

vidi per ĝi egalfacile kiel per rekta. 

94

Ĉapitro Naŭ

“Ho—hum,” diris li. “Mi vidas ilin, Via Moŝto.” 

“Kiaj ili aspektas?” demandis la Monarko. 

“Estas malfacile respondi tiun demandon, ĉar ĝis nun

mi neniam vidis pli kuriozan grupon da uloj,” respondis

la knomo. “Tamen, tia kolektiĝo de kuriozuloj povus esti

danĝera. Estas kupra homo, funkciigata de maŝinoj—” 

“Ba\! temas nur pri Tiktoko,” diris Rugedo. “Mi ne

timas lin. Ja, antaŭ nelonge mi renkontis lin kaj ĵetis lin

en puton.” 

“Do evidente iu eltiris lin,” diris Kalikot. “Kaj estas

knabineto—” 

“Doroteo?” demandis Rugedo, saltante pro timo. 

“Ne; alia knabino. Efektive, pluraj knabinoj, 

diversgrandaj; sed ne Doroteo, nek Ozma.” 

“Bone\!” kriis la Reĝo, ĝemante pro plitrankviliĝo. 

Kalikot plu premis sian okulon al la spiontubo. 

“Mi vidas,” diris li, “armeon de viroj el Ugabuo. Ĉiuj

estas oficiroj kaj portas glavojn. Kaj estas Vilulo—li

aspektas tute ne danĝera—kaj malgranda azeno kun

grandaj oreloj.” 

“Pu\!” kriis Rugedo, klakante per siaj fingroj malestime. 

“Mi ne timas tian amasaĉon. Dekduo da miaj knomoj

povas detrui ilin ĉiujn dum momenteto.” 

“Mi ne certas pri tio,” diris Kalikot. “Estas malfacile

detrui homojn el Ugabuo, kaj mi kredas ke la Roza

95

Tiktoko de Oz

Princino estas feino. Kaj vi scias tute bone ke Polikromon, 

la filinon de la Ĉielarko, povas damaĝi neniu knomo.” 

“Polikromo\! Ĉu ŝi estas en la grupo?” demandis la Reĝo. 

“Jes; mi ĵus rekonis ŝin.” 

“Do tiuj uloj venas ĉi tien pro neniu paca celo,” 

deklaris Rugedo, feroce sulkigante la frunton. “Efektive, 

neniu venas ĉi tien pro paca celo. Mi malamas ĉiujn, kaj

ĉiuj malamas min\!” 

“Tute vere,” diris Kalikot. 

“Necesos iel malebligi ke tiuj uloj atingu mian regnon. 

Kie ili estas nun?” 

“Ĝuste nun ili trairas la Kaŭĉukan Landon, Via

Moŝto.” 

“Bone\! Ĉu viaj magnetaj kaŭĉukaj dratoj bone

funkcias?” 

“Mi kredas ke jes,” respondis Kalikot. “Ĉu via Reĝa

Volo estas ke ni iom amuzu nin per tiuj invadantoj?” 

“Jes,” respondis Rugedo. “Mi volas instrui al ili ion

neniam forgesotan.” 

Nu, Vilulo tute ne konsciis ke li estas en Kaŭĉuka

Lando, nek iu el liaj akompanantoj. Ili rimarkis ke ĉio

ĉirkaŭ ili havas nehelan grizan koloron kaj ke la vojo sur

kiu ili marŝas estas mola kaj resaltema, tamen ili eĉ ne

suspektis ke la rokoj kaj arboj estas el kaŭĉuko kaj eĉ la

vojo surtretata konsistas el kaŭĉuko. 

96

Ĉapitro Naŭ

Baldaŭ ili atingis rivereton kie brilanta akvo kuras

tra profunda kanalo kaj forrapidas inter altaj rokoj

malalten cele la fundon de la flanko de la monto. Trans

la rivereto estis paŝŝtonoj, tiel lokitaj ke veturantoj povas

facile salti de unu al alia, kaj tiel transiri la akvon al

la alia bordo. 

Tiktoko marŝis antaŭe, sekvate de siaj oficiroj kaj

Reĝino Kaj. Post ili iris Betinjo Bobin kaj Hanĉjo, 

Polikromo kaj Vilulo, kaj plejlaste la Roza Princino kun

Fajliloj. La Horloĝfunkcia Homo vidis la rivereton kaj la

paŝŝtonojn kaj, senhalte, metis sian piedon sur la unuan

ŝtonon. 

La rezulto estis miriga. Unue li subiĝis en la molan

kaŭĉukon, kiu poste resaltis kaj sorigis Tiktokon en la

aero, kie li renversiĝis plurfoje kaj surteriĝis sur kaŭĉukan

rokon longe malantaŭ la grupo. 

Generalo Pomo ne vidis Tiktokon salti, ĉar ĉi tiu tre

rapide malaperis; sekve li ankaŭ paŝis sur la ŝtonon \(vi

prave divenas ke ĝi estis konektita al la magneta kaŭĉuka

drato de Kalikot\) kaj tuj suprenĵetiĝis kvazaŭ sago. 

Generalo Vafleto sekvis kaj lin trafis simila sorto, sed nun

la aliaj rimarkis ke io malĝustas kaj unuanime ili haltigis

la marŝvicon kaj rerigardis laŭlonge de la vojo. 

Jen Tiktoko, ankoraŭ saltanta de unu kaŭĉuka roko

al alia, ĉiufoje leviĝante malpli alten super la tero. Kaj

97

Tiktoko de Oz

jen Generalo Pomo, saltanta alidirekten, kun sia triangula

ĉapelo falinta sur liajn okulojn kaj la longa glavo frapanta

la brakojn kaj kapon dum ĝi balanciĝis unuflanken kaj

aliflanken. Jen, ankaŭ, Generalo Vafleto, kiu batiĝis

kapantaŭe kontraŭ kaŭĉukan rokon kaj estis tiom ĉifita

ke lia ronda korpo aspektis saltanta pilko pli ol homa

formo. 

Betinjo ridis gaje pro la kurioza vidaĵo kaj Polikromo

e ĥ i s ŝ i a n r i d o n . S e d O z g a e s t i s s e r i o z a k a j

sindemandanta, kaj Reĝino Kaj koleriĝis vidante la

ĉefoficirojn de la Armeo de Ugabuo saltadi tiom

maldigne. Ŝi kriis al ili ke ili haltu, sed ili ne povis

obei, eĉ kvankam ili volonte farus tion. Fine, tamen, ili

ĉiuj ĉesis saltadi kaj sukcesis surpiediĝi kaj rekuniĝi kun

la Armeo. 

“Kial vi faris tion?” demandis Kaj, kiu aspektis multe

provokita. 

“Ne demandu al ili la kialon,” diris Vilulo tre serioze. 

“Mi sciis ke vi demandos al ili la kialon, sed vi devus

ne fari tion. La kialo estas klara. Tiuj ŝtonoj estas el

kaŭĉuko; sekve ili ne estas ŝtonoj. Eĉ ĉi tiu vojo ne estas

vojo; ĝi estas kaŭĉuka. Se ni ne tre zorgos, via Moŝto, ni

verŝajne ĉiuj devos salti, same kiel viaj kompatindaj oficiroj

kaj Tiktoko.” 

“Do ni zorgu,” komentis Fajliloj, kiu estis plena de

98

!(images/000050.png)

Tiktoko de Oz

saĝo; sed Polikromo volis provi la kvaliton de la kaŭĉuko, 

do ŝi komencis danci. Ĉiu paŝo pli alten ĵetis ŝin en la

aeron, tiel ke ŝi similis grandan papilion leĝere flirtantan. 

Baldaŭ ŝi saltegis kaj flugis trans la rivereton, surteriĝante

leĝere kaj firme aliflanke. 

“Nenia kaŭĉuko ĉi tie,” ŝi vokis al ili. “Vi ĉiuj provu

transsalti la rivereton sen tuŝi la paŝŝtonojn.” 

Kaj kaj ŝiaj oficiroj ne emis provi tian riskoplenan

aventuron, sed Betinjo tuj komprenis la valoron de la

sugesto kaj komencis saltadi ĝis ŝi trovis sin saltanta

preskaŭ tiom alten kiel Polikromo. Tiam ŝi subite klinis

sin antaŭen kaj la sekva salto portis ŝin facile trans

la rivereton, kie ŝi surteriĝis apud la Filino de la

Ĉielarko. 

“Venu, Hanĉjo\!” vokis la knabino, kaj la azeno penis

obei. Li sukcesis salti iom alten sed kiam li provis salti

trans la rivereton li mistaksis la distancon kaj falis plaŭde

en la mezon de la akvo. 

“Hi-ha\!” li ploris, baraktante por naĝi al la bordo. 

Betinjo antaŭenkuris por helpi lin eliri, sed kiam la mulo

staris sekure apud ŝi ŝi mirege trovis ke li tute ne estas

malseka. 

“La akvo estas seka,” diris Polikromo, trempante sian

manon en la rivereton kaj montrante ke la akvo falas de

ĝi kaj lasas ĝin tute seka. 

100

Ĉapitro Naŭ

“Tiukaze,” respondis Betinjo, “ili ĉiuj povos marŝi tra

la akvon.” 

Ŝi vokis al Ozga kaj Vilulo dirante ke ili transvadu, 

certigante al ili ke la akvo estas neprofunda kaj ne

malsekigos ilin. Tuj ili sekvis ŝian konsilon, evitante la

kaŭĉukajn paŝŝtonojn, kaj transiris facile. Tio kuraĝigis la

tutan grupon vadi tra la seka akvo, kaj post kelkaj minutoj

ili ĉiuj grupiĝis sur la bordo kaj rekomencis sian veturon

laŭ la vojo kondukanta al la regno de la Reĝo de la

Knomoj. 

Kiam Kalikot denove rigardis per sia magia spiontubo

li kriis:

“Misfortuno, Via Moŝto\! Ĉiuj invadantoj trapasis la

Kaŭĉukan Landon kaj nun rapide proksimiĝas al la enirejo

de viaj kavernoj.” 

Rugedo kolerege sakris pro la informo kaj lia kolero

estis tiom granda ke plurfoje, dum li tien kaj reen

paŝadis en sia juvelita kaverno, li paŭzis por piedbati

la tibiojn de Kalikot, kiuj estis tiom sentemaj ke la

kompatinda knomo kriegis pro doloro. Fine la Reĝo

diris:

“Neniu alia rimedo ekzistas ol faligi tiujn aŭdacajn

invadantojn en la Kavan Tubon.” 

Kalikot eksaltis pro tio kaj rigardis sian mastron

miroplene. 

101

Tiktoko de Oz

“Se vi faros tion, Via Moŝto,” li diris, “vi tre kolerigos

Tititi-Huĉun.” 

“Ne gravas,” respondis Rugedo. “Tititi-Huĉu loĝas

aliflanke de la mondo, do kiel ĝenos min lia kolero?” 

Kalikot tremis kaj elsonigis ĝemeton. 

“Memoru liajn terurajn fortojn,” li pledis, “kaj

memoru ke li avertis vin, kiam lastafoje vi glitigis ulojn

tra la Kavan Tubon, ke se vi denove faros tion li

venĝos.” 

La Metala Monarko marŝis tien kaj reen silente, 

profunde pensante. 

“El du danĝeroj,” diris li, “estas saĝe elekti la plej

malgravan. Kion, laŭ via supozo, tiuj invadantoj volas?” 

“La Longorela Aŭskultanto aŭskultu ilin,” proponis

Kalikot. 

“Alvoku lin tuj\!” ordonis Rugedo fervore. 

Do post kelkaj minutoj eniris la kavernon knomo kun

enormaj oreloj, kiu profunde klinis sin antaŭ la Reĝo. 

“Fremduloj proksimiĝas,” diris Rugedo, “kaj mi volas

scii ilian celon. Atente aŭskultu iliajn parolojn kaj diru al

mi kial ili venas ĉi tien kaj cele kion.” 

La knomo denove riverencis kaj etendis siajn

grandajn orelojn, milde balancante ilin supren kaj

malsupren kaj ambaŭflanken. Duonon de horo li staris

silente, aŭskultante, dum senpacienciĝis la Reĝo kaj

102

!(images/000057.png)

Tiktoko de Oz

Kalikot pro la prokrasto. Fine la Longorela Aŭskultanto

parolis:

“Vilulo venas ĉi tien por savi sian fraton el kaptiteco,” 

diris li. 

“Ha, la Malbelulon\!” kriis Rugedo. “Nu, Vilulo rehavu

sian malbelan fraton, ne gravas al mi. Li estas pigra kaj

rifuzas labori kaj konstante ĝenas min. Kie estas la

Malbelulo nun, Kalikot?” 

“Kiam lastafoje Via Moŝto renkontis la kaptiton vi

ordonis ke mi sendu lin al la Metala Arbaro, kaj mi faris

tion. Mi supozas ke li ankoraŭ estas tie.” 

“Tre bone. La invandantoj malfacile trovos la Metalan

Arbaron,” diris la Reĝo, ridetante pro malica plezuro, “ĉar

ja ofte mi mem ne povas trovi ĝin, kvankam mi mem

kreis la arbaron kaj faris ĉiun arbon, el oro kaj arĝento, 

por sekure gardi tie la valorajn metalojn kontraŭ

mortipovuloj. Sed diru al mi, Aŭskultanto, ĉu la fremduloj

volas ankoraŭ ion?” 

“Jes ja\!” respondis la knomo. “La Armeo de Ugabuo

nepre volas kapti ĉiujn riĉajn metalojn kaj maloftajn

juvelojn en via regno, kaj la oficiroj kaj ilia Reĝino

interkonsentis dividi la kaptaĵojn kaj forporti ilin.” 

Aŭdinte tion Rugedo elkriis koleregan muĝon kaj

komencis saltodancadi, ruli siajn okulojn, kunfrapi siajn

dentojn kaj svingi siajn brakojn furioze. Poste, dum

104

Ĉapitro Naŭ

ekstazo de kolero, li prenis la longajn orelojn de la

Aŭskultanto kaj tiris kaj tordis ilin kruele; sed Kalikot

kaptis la sceptron de la Reĝo kaj frapis liajn fingrartikojn, 

tiel ke Rugedo forlasis la orelojn kaj ekĉasis sian Reĝan

Ĉambelanon ĉirkaŭ la tronon. 

La Aŭskultanto utiligis tiun oportunon por forgliti de

la kaverno kaj eskapi, kaj laciginte sin per ĉasado al

Kalikot la Reĝo ĵetis sin sur sian tronon kaj anhelegis, 

dum li rigardadis malice sian defieman regaton. 

“Ŝparu vian forton por batali la malamikojn,” proponis

Kalikot. “Okazos terura batalo kiam la Armeo de Ugabuo

venos ĉi tien.” 

“La Armeo ne venos ĉi tien,” diris la Reĝo, ankoraŭ

tusante kaj anhelante. “Mi faligos ilin en la Kavan

Tubon—ĉiun viron kaj inon\!” 

“Kaj vi tiel defios Tititi-Huĉun?” demandis Kalikot. 

“Jes. Iru tuj al mia Ĉefmagiisto kaj ordonu ke li turnu

la vojon cele la Kavan Tubon, kaj li faru la enirejon de

la Tubo nevidebla, tiel ke ili ĉiuj falos en ĝin.” 

Kalikot foriris skuante sian kapon, ĉar li kredis ke

Rugedo tre grave eraras. Li trovis la Magiiston kaj

ordonis ke la vojo tordiĝu tiel ke ĝi kondukos rekte al

la aperturo de la Kava Tubo, kaj ke tiu aperturo

nevidebliĝu. 

Obeinte la ordonojn de sia mastro, la Reĝa Ĉambelano

105

!(images/000060.png)

Tiktoko de Oz

iris al sia privata ĉambro kaj komencis verki leterojn por

rekomendi sin, dirante ke li estas honestulo, bona servisto, 

kaj manĝas malmulte. 

“Tre baldaŭ,” li diris al si, “mi devos serĉi alian

postenon, ĉar tute certe Rugedo ruinigis sin per tiu

senzorga defio al la potenca Tititi-Huĉu. Kaj kiam oni

serĉas postenon rekomendoletero estas tre efikoplena.” 

106

!(images/000066.png)

ĈAPITRO 10

Tra Terura Tubo

VERŜAJNE Polikromo, kaj eble Reĝino Kaj kaj ŝia

Armeo, povintus forpeli la sorĉon faritan de la

Ĉefmagiisto de Rugedo se ili scius ke danĝero pretas; ĉar

la Filino de la Ĉielarko estis feino kaj ĉar Ugabuo estas

parto de la Lando Oz ĝiaj loĝantoj ne estas facile

trompeblaj per tia vulgara magio kian majstris la Reĝo

de la Knomoj. Sed neniu suspektis specialan danĝeron

ĝis post sia eniro en la kavernon de Rugedo, do ili

marŝadis tute kontente kiam Tiktoko, kiu antaŭmarŝadis, 

ekmalaperis. 

La oficiroj kredis ke sendube li ĉirkaŭiris angulon, do

ili plu marŝis kaj ĉiuj same ekmalaperis—unu post la alia. 

107

Tiktoko de Oz

Tio iom surprizis Reĝinon Kaj, kaj antaŭen rapidinte por

informiĝi pri la kialo ankaŭ ŝi ekmalaperis. 

Betinjo Bobin lacigis siajn piedojn per marŝado, do nun

ŝi rajdis sur la dorso de la forta muleto, rigardante

malantaŭen kaj parolante al Vilulo kaj Polikromo, kiuj

estis tuj malantaŭ ŝi. Subite Hanĉjo antaŭenstumblis kaj

komencis faladi kaj Betinjo ĵetiĝus trans lian kapon se ŝi

ne kaptus la vilan kolon de la mulo per ambaŭ brakoj

kaj firmege tenus. 

Tute ĉirkaŭis ilin mallumo, kaj ili ne falis rekte suben

sed laŭŝajne glitis laŭ abrupta deklivo. La hufoj de

Hanĉjo tuŝis ian glatan substancon trans kiun li glitis

ventorapide. Unufoje la kalkanoj de Betinjo supreniĝis kaj

frapis similan substancon super ŝi. Ili efektive trairadis la

“Kavan Tubon” kiu kondukas al la alia flanko de la

mondo. 

“Haltu, Hanĉjo—haltu\!” kriis la knabino; sed Hanĉjo

nur diris plendoplenan “Hi-ha\!” ĉar li ja tute ne povis

obei. 

Post pluraj minutoj, dum kiuj nenia damaĝo trafis ilin, 

Betinjo rekuraĝiĝis. Ŝi povis vidi tute nenion kaj ŝi povis

aŭdi nenion escepte de la forblovado de aero kiu pasis ŝiajn

orelojn dum ili plonĝis suben laŭlonge de la Tubo. Ĉu ŝi

kaj Hanĉjo estas solaj, aŭ ĉu la aliaj estas kun ili, ŝi ne

povis decidi. Sed se iu povus fari fulmofoton pri la Tubo

108

!(images/000077.jpg)

Ĉapitro Dek

en tiu momento tre kurioza bildo rezultus. Jen Tiktoko, 

kuŝanta sur sia dorso kaj glitanta kapantaŭen laŭ la deklivo. 

Kaj jen la oficiroj de la Armeo de Ugabuo, kunĵetitaj kiel

konfuzita amaso, skuantaj siajn brakojn kaj klopodantaj ŝildi

siajn vizaĝojn kontraŭ la kunfrapiĝantaj glavoj, kiuj balancis

tien kaj reen dum la rapida veturo kaj batis ĉiun atingeblan. 

Nun sekvis Reĝino Kaj, kiu trafis la Tubon sidante kaj

flugadis senzorge kaj vigle kaj tute perplekse, ĉar la

kompatindulino tute ne sciis kio okazas al ŝi. Post ŝi, ne

tre multe for sed nevidate de la aliaj pro la inkeca mallumo, 

glitis Betinjo kaj Hanĉjo, kaj post ili estis Vilulo kaj

Polikromo kaj fine Fajliloj kaj la Princino. 

Kiam unue ili falis en la Tubon, ĉiuj estis tro

konfuzitaj por povi pensi klare, sed la falo estis longa, ĉar

la kavaĵo kondukis rekte tra la teron al loko precize

kontraŭ la Regno de la Reĝo de la Knomoj, kaj longe

antaŭ ol la aventurantoj atingis la finon ili komencis

resaĝiĝi. 

“Estas aĉe, Hanĉjo\!” kriis Betinjo laŭtavoĉe, kaj Reĝino

Kaj aŭdis ŝin kaj kriis: “Ĉu vi estas eksterdanĝera, 

Betinjo?” 

“Jadi, ne\!” respondis la knabineto. “Kiel mi povus esti

eksterdanĝera kiam mi rapidas cent kilometrojn

ĉiuminute?” Post paŭzo ŝi aldonis: “Sed kien ni iras, laŭ

via supozo, Via Moŝto?” 

109

Tiktoko de Oz

“Ne demandu al ŝi tion, ne demandu\!” diris Vilulo, 

kiu ne estis tro distanca por aŭdi ilin. “Kaj ne demandu

al mi la kialon.” 

“Kial?” diris Betinjo. 

“Neniu povas scii kien ni iras ĝis ni atingos ĝin,” 

respondis Vilulo, kaj li subite kriis “Ve\!” ĉar Polikromo

rapidiĝis kaj nun sidas sur lia kapo. 

La Filino de la Ĉielarko ridis gaje, kaj tiom infekta

estis tiu gaja rido ke Betinjo eĥis ĝin kaj Hanĉjo diris

“Hi-ha\!” per milda kaj simpatia voĉtono. 

“Malgraŭ tio mi volas scii kien kaj kiam ni alvenos,” 

kriis la knabineto. 

“Paciencu kaj vi informiĝos, kara,” diris Polikromo. 

“Sed vere estas stranga sperto, ĉu ne? Jen mi, kies hejmo

estas en la ĉielo, veturanta tra la centron de la tero—kie

mi neniam anticipis troviĝi\!” 

“Kiel vi scias ke ni estas en la centro de la tero?” 

demandis Betinjo, kaj ŝia voĉo tremis iomete pro nervozeco. 

“Nu, ni ne povas esti aliloke,” respondis Polikromo. 

“Mi ofte aŭdis pri ĉi tiu koridoro, kiun iam konstruis

Magiisto kiu amis veturi. Li kredis ke li ne bezonos

ĉirkaŭiri la surfacon de la tero, sed li falis tra la Tubon

tiom rapide ke li ĵetiĝis el la alia flanko kaj batiĝis kontraŭ

stelon en la ĉielo, kiu tuj eksplodis.” 

“La stelo eksplodis?” demandis Betinjo miroplene. 

110

Ĉapitro Dek

“Jes, ĉar tiom forte la Magiisto batiĝis kontraŭ ĝin.” 

“Kaj kio poste okazis al la Magiisto?” demandis la

knabino. 

“Neniu scias,” respondis Polikromo. “Sed mi opinias ke

ne multe gravas.” 

“Multe gravos, se ankaŭ ni trafos la stelojn kiam ni

eliros,” diris Reĝino Kaj, ĝemante. 

“Ne maltrankviliĝu,” konsilis Polikromo. “Mi kredas ke

la Magiisto iris alidirekten, kaj verŝajne li falis multe pli

rapide ol ni.” 

“Laŭ mi ni jam iras sufiĉe rapide,” komentis Vilulo, 

milde forpuŝante kalkanumon de Polikromo el sia

maldekstra okulo. “Ĉu vi bonvolos fali sola, kara?” 

“Mi penos,” ridis la Filino de la Ĉielarko. 

Tutdume ili rapide faladis tra la Tubo, kaj ne estis tiel

facile paroli kiel eble vi imagas dum vi legas iliajn vortojn. 

Sed kvankam ili estis senpovaj kaj plene obskuris ilia fato, 

iom feliĉigis ilin ke ili ja kapablas konversacii eĉ kvankam

malfacile. 

Fajliloj kaj Ozga ankaŭ konversaciadis dum ili kroĉiĝis

unu al la alia, kaj la junulo brave strebis sentimigi la

Princinon kvankam li mem ege timadis ne nur rilate al

ŝi sed ankaŭ rilate al si. 

Horo, dum tia timiga cirkonstanco, estas tre multa

tempo, kaj dum pli ol horo ili daŭrigis sian teruran

111

Tiktoko de Oz

veturon. Sed ĝuste kiam ili komencis timi ke la Tubo

neniam finiĝos, Tiktoko puŝiĝis en la taglumon kaj, 

cirklinte gracie en la aero, li falis plaŭde en grandan

marmoran fonton. 

Elpuŝiĝis la oficiroj, rapide unu post alia, falante

kalkanojn super kapon kaj trafante la teron tre maldigne. 

“Je la amo al sasafraso\!” kriis Plendema Persono, kiu

sarkadis palruĝajn violetojn en ĝardeno. “Kion signifas ĉio

ĉi?” 

Responde, Reĝino Kaj flugis alten el la tubo, veturis

tra la aero alte kiel la arboj, kaj surteriĝis precize sur

la supron de la Plendema Persono, tiel frakasante

juvelitan kronon sur liajn okulojn kaj faligante lin al la

tero. 

La mulo estis pli peza kaj Betinjo kroĉiĝis al lia dorso, 

do li ne tiom alten flugis. Bonfortune por lia malgranda

rajdanto li trafis la teron sur siaj kvar piedoj. Betinjon tio

skuis iomete sed ne damaĝis kaj kiam ŝi ĉirkaŭrigardis ŝi

vidis la Reĝinon kaj la Plendeman Personon baraktadi sur

la tero, kie la viro strebis sufoki Kajon kaj ŝi metis ambaŭ

manojn en lian densan hararon kaj tiradis kiel eble plej

forte. Kelkaj oficiroj, kiam ili surpiediĝis, rapidis distiri la

baraktantojn kaj klopodis reteni la Plendeman Personon

tiel ke li ne povos denove ataki ilian Reĝinon. 

Jam Vilulo, Polikromo, Ozga kaj Fajliloj ĉiuj alvenis

112

!(images/000082.png)

Tiktoko de Oz

kaj scivoleme ekzamenadis la strangan landon en kiu

ili trovas sin kaj kiu, laŭ ilia kompreno, estas precize

kontraŭ la loko sur la alia flanko de la mondo el kie

ili falis en la Tubon. Ĝi ja aspektis bela loko, kaj ŝajne

ĝi estis ĝardeno de iu granda Princo, ĉar tra la arba

kaj arbusta pejzaĝo videblis la turoj de giganta kastelo. 

Sed ĝis nun la sola loĝanto renkontinta ilin estis la

Plendema Persono ĵus menciita, kiu senprobleme forŝovis

la oficirojn kaj nun strebis tiri la frakasitan kronon desur

siaj okuloj. 

Vilulo, ĉiam ĝentila, helpis lin fari tion kaj kiam la

viro estis libera kaj povis denove vidi li rigardis siajn

vizitantojn videble mirante. 

“Nu, nu, nu\!” li kriis. “El kie vi venis kaj kiel vi venis

ĉi tien?” 

Betinjo strebis respondi al li, ĉar Reĝino Kaj estis

malafable silenta. 

“Mi ne scias, precize, el kie ni venis, ĉar mi ne scias

la nomon de tiu loko,” diris la knabino, “sed la kielo de

nia veno estis tra la Kava Tubo.” 

“Bonvolu ne nomu ĝin ‘kava’ Tubo,” plendis la

Plendema Persono per iritiĝema voĉtono. “Se ĝi estas tubo, 

nepre ĝi estas kava.” 

“Kial?” demandis Betinjo. 

“Ĉar ĉiuj tuboj estas tiaj. Sed tiu Tubo estas privata

114

Ĉapitro Dek

posedaĵo kaj al ĉiuj estas malpermesate fali en ĝin.” 

“Ni ne intence faris tion,” klarigis Betinjo; kaj

Polikromo aldonis:

“Mi certas ke Rugedo, la Reĝo de la Knomoj, puŝis

nin en la Tubon.” 

“Ha\! Rugedo\! Ĉu vi diris Rugedo?” kriis la viro, kiu

nun tre ekscitiĝis. 

“Tion ŝi diris,” respondis Vilulo, “kaj mi kredas ke ŝi

pravas. Ni estis survoje por konkeri la Reĝon de la

Knomoj kiam subite ni falis en la Tubon.” 

“Do vi estas malamikoj de Rugedo?” demandis la

Plendema Persono. 

“Ne precize mal’mikoj,” diris Betinjo, iom perpleksa pro

la demando, “ĉar ni tute ne konas lin; sed ni celis konkeri

lin, kaj tio ne estas ege amikema ago.” 

“Vere,” akordis la viro. Li rigardis penseme de unu al

la alia dum kelka tempo kaj post tio li turnis sian kapon

por rigardi transŝultren kaj diris: “Forgesu la fajron kaj

tenajlon, miaj bonaj fratoj. Estos plej bone gvidi ĉi tiujn

fremdulojn al la Privata Civitano.” 

“Akorde, Tubĉjo,” respondis Voĉo, basa kaj forta, kiu

ŝajne venis el la aero, ĉar la parolanto ne estis videbla. 

Ĉiuj niaj amikoj eksaltetis pro tio. Eĉ Polikromo tiom

alarmiĝis ke ŝia gaza drapiraĵo flirtis kiel standardo en

venteto. Vilulo kapneis kaj ĝemis; Reĝino Kaj aspektis

115

Tiktoko de Oz

tre malfeliĉa; la oficiroj kroĉis sin unu al alia, tremante

forte. 

Sed baldaŭ ili kuraĝiĝis pli atente rigardi la Plendeman

Personon. Ĉar li estis tipo de ĉiuj loĝantoj en ĉi tiu

eksterordinara lando kiujn ili poste renkontis, mi provos

priskribi lian aspekton. 

Lia vizaĝo estis bela, sed senesprima. Liaj okuloj estis

grandaj kaj blukoloraj kaj liaj dentoj fajnformaj kaj

blankaj kiel neĝo. Lia hararo estis nigra kaj densa kaj

aspektis bukliĝema ĉe la finoj. Ĝis tie neniu povus

malfavore kritiki lian aspekton. Li surhavis sklarlatan

robon, kiu ne kovris liajn brakojn kaj etendiĝis nur ĝis

liaj nudaj genuoj. Sur la sino de la robo estis brodita

terura kapo de drako, egale teruraspekta kiel la viro

belaspekta. Liaj brakoj kaj kruroj estis nudaj kaj la haŭto

de unu brako estis brile flava, kaj la haŭto de la alia

brako estis helbrile verda. Li havis unu bluan kruron kaj

unu palruĝan, kaj ambaŭ piedoj—videblaj tra liaj

malfermaj sandaloj—estis gudronigraj. 

Betinjo ne povis decidi ĉu tiuj belaj koloroj estas

tinkturaĵoj aŭ la natura aspekto de la haŭto, sed dum ŝi

pripensis tion la viro nomita “Tubĉjo” diris:

“Sekvu min al la Loĝejo—ĉiuj\!” 

Sed ĝuste tiam Voĉo kriis: “Jen alia el ili, Tubĉjo, 

kuŝanta en la akvo de la fonto.” 

116

!(images/000090.png)

Tiktoko de Oz

“Jadi\!” kriis Betinjo; “devas esti Tiktoko, kaj li dronos.” 

“Akvo ne taŭgas por lia mekanismo, certe,” akordis

Vilulo, kaj unuanime ili ĉiuj ekiris al la fonto. Sed

antaŭ ol ili povis atingi ĝin, nevideblaj manoj levis

Tiktokon el la marmora pelvego kaj surpiedigis lin apud

ĝin, dum akvo gutadis de ĉiu artiko de lia kupra

korpo. 

“Mul-taj-n dan-dan-dan-dan-koj-n\!” li diris; kaj tiam

liaj kupraj makzeloj kunfiksiĝis kaj li ne povis plu paroli. 

Post tio li klopodis marŝi sed post pluraj nelertaj provoj

li trovis ke li ne kapablas movi siajn artikojn. 

Moka ridado el nevideblaj personoj gratulis la fiaskon

de la ago de Tiktoko, kaj la novevenintoj en ĉi tiu stranga

lando trovis ke estas tre nekomforte konscii ke multaj uloj

ĉirkaŭas ilin nevidate sed klare aŭdeblaj. 

“Ĉu mi streĉu la risortojn?” demandis Betinjo, 

kompatante Tiktokon. 

“Mi kredas ke la mekanismo estas streĉita; sed ke li

bezonas oleiĝon,” respondis Vilulo. 

Tuj oleujo ekaperis antaŭ li, tenate ĉe lia okulnivelo

de iu nevidata mano. Vilulo prenis la ujon kaj komencis

olei la artikojn de Tiktoko. Kvazaŭ por helpi lin, forta

varma aerblovo direktiĝis kontraŭ la kupran homon, kaj

tio rapide sekigis lin. Baldaŭ li povis diri “Multajn

dankojn\!” tute facile kaj liaj artikoj funkciis sufiĉe bone. 

118

!(images/000094.png)

Ĉapitro Dek

“Venu\!” ordonis Tubĉjo, kaj turninte sian dorson al ili

li marŝis laŭ la vojo al la kastelo. 

“Ĉu ni iru?” demandis Reĝino Kaj, necerta; sed ĝuste

tiam ŝi ricevis ŝovon kiu preskaŭ antaŭenfaligis ŝin sur

ŝian kapon; do ŝi decidis iri. La hezitantaj oficiroj ricevis

plurajn energiplenajn piedbatojn, kvankam ili ne povis vidi

kiu faris ilin; sekve ankaŭ ili decidis—tre saĝe—iri. La

aliaj sekvis sufiĉe volonte, ĉar krom se ili preferus novan

teruran falon tra la Tubon ili devos laŭeble ekzisti en la

nekonata lando en kiu ili estas, kaj ŝajnis plej bone obei

la ordonojn. 

119

!(images/000093.png)

ĈAPITRO 11

La Fama Fratularo de Feoj

POST nelonga promeno tra tre belaj ĝardenoj ili atingis

la kastelon kaj sekvis Tubĉjon tra la enirejon kaj en

grandan kupolitan ĉambron, kie li ordonis ke ili sidiĝu. 

Pro la krono kiun li portas Betinjo supozis ke tiu

viro devas esti la Reĝo de la lando en kiu ili estas, 

sed sidiginte ĉiujn fremdulojn sur benkojn kiuj estis

aranĝitaj duoncirkle antaŭ alta trono, Tubĉjo klinis sin

humile antaŭ la vaka trono kaj tuj fariĝis nevidebla kaj

malaperis. 

La halo estis enorma loko, sed ŝajne en ĝi estis nur

ili mem. Tamen baldaŭ ili aŭdis apudan mallaŭtan tuson

kaj tie kaj tie estis apenaŭ aŭdebla susuro de robo kaj

120

Ĉapitro Dek Unu

malgranda sono de marŝpaŝoj. Subite sonis la klara tono

de sonorilo kaj je tiu sono ĉio ŝanĝiĝis. 

Miroplene ĉirkaŭrigardante la halon ili vidis ĝin plena

de centoj da viroj kaj virinoj, ĉiuj kun belaj vizaĝoj kaj

gapantaj bluaj okuloj kaj ĉiuj surhavis skarlatajn robojn

kaj juvelitajn kronojn sur siaj kapoj. Efektive, tiuj homoj

aspektis ekzaktaj duoblaĵoj de Tubĉjo, kaj estis malfacile

trovi ian signon per kiu distingi ilin. 

“Sed kia grandega aro da Reĝoj kaj Reĝinoj\!” flustris

Betinjo al Polikromo, kiu sidis apud ŝi kaj aspektis tre

interesata de la sceno kaj tute ne maltrankvila. 

“Certe estas stranga vidaĵo,” estis la respondo de

Polikromo; “sed mi ne komprenas kiel povas esti pli ol

unu Reĝo, aŭ Reĝino, en unu lando, ĉar se ĉiuj estus

regantoj, neniu scius kiu estas la Mastro.” 

Unu el la apudstarantaj Reĝoj aŭdinte tiun komenton

turnis sin al ŝi kaj diris: “Kiu estas sia propra Mastro ĉiam

estas Reĝo, se nur Reĝo por si mem. En ĉi tiu favorata lando

ĉiuj Reĝoj kaj Reĝinoj estas egalaj kaj nia privilegio estas klini

nin antaŭ unu plejsupera Reganto—la Privata Civitano.” 

“Kiu estas li?” demandis Betinjo. 

Kvazaŭ por respondi al ŝi, la klaraj tonoj de la sonorilo

denove aŭdiĝis, kaj tuj aperis sidanta sur la trono la viro

kiu estas estro kaj mastro de ĉiuj ĉi tiuj reĝuloj. Tiu fakto

estis evidenta kiam unuanime ĉiuj surgenuiĝis kaj tuŝis la

121

Tiktoko de Oz

plankon per la frunto. 

La Privata Civitano ne malsimilis la aliajn, sed liaj

okuloj estis nigraj anstataŭ bluaj kaj en la centroj de la

nigraj iridoj ardis ruĝaj eroj kiuj aspektis fajraj karboj. Sed

liaj trajtoj estis tre belaj kaj dignaj kaj lia mieno estis

serioza kaj impona. Anstataŭ la kutiman sklarlatan robon

li surhavis blankan, kaj la sama kapo de drako kiu

ornamis la aliajn estis ankaŭ brodita sur ĝia sino. 

“Kian akuzon oni faras kontraŭ tiuj uloj, Tubĉjo?” li

demandis per trankvilaj, senfleksiaj tonoj. 

“Ili venis tra la malpermesita Tubo, Ho Plejpotenca

Civitano,” estis la respondo. 

“Komprenu ke okazis tiel,” diris Betinjo. “Ni marŝadis

cele la Reĝon de la Knomoj, por konkeri lin kaj liberigi

la fraton de Vilulo, kaj subite—” 

“Kiu vi estas?” severe demandis la Privata Civitano. 

“Mi? Nu, mi estas Betinjo Bobin, kaj—” 

“Kiu estas la estro de la grupo?” demandis la Civitano. 

“Sinjoro, mi estas Reĝino Kaj de Ugabuo, kaj—” 

“Do silentu,” diris la Civitano. “Kiu estas la estro?” 

Dum momento neniu respondis. Poste, Generalo Bulko

stariĝis. 

“Sidiĝu\!” ordonis la Civitano. “Mi vidas ke dek ses el

vi estas nur oficiroj, do negravuloj.” 

“Sed ni havas Armeon,” diris Generalo Horloĝo tempest-

122

Ĉapitro Dek Unu

humore, ĉar al li ne plaĉis aŭdi ke li estas negravulo. 

“Kie estas via Armeo?” demandis la Civitano. 

“La Ar-me-o es-tas mi,” diris Tiktoko, kaj lia voĉo sonis

iom rusta. “Mi es-tas la so-la Pri-va-ta Sol-da-to en la

gru-po.” 

Aŭdinte tion, la Civitano leviĝis kaj klinis sin

respektoplene antaŭ la Horloĝfunkcia Homo. 

“Bonvolu pardoni ke mi ne jam komprenis vian

gravecon,” diris li. “Ĉu vi komplezos min prenante

sidlokon apud mi sur mia trono?” 

Tiktoko surpiediĝis kaj marŝis al la trono, kaj ĉiuj Reĝoj

kaj Reĝinoj flankenpaŝis por li. Post tio, per tintegantaj

paŝoj li supreniris sur la podion kaj sidiĝis sur la larĝan

benkon apud la Civitano. 

Kajon multe provokis tiu indiko pri favoro montrata al la

humila Horloĝfunkcia Homo, sed al Vilulo ŝajne multe plaĉis

ke la graveco de lia malnova amiko estas agnoskata de la

reganto de ĉi tiu eksterordinara lando. La Civitano nun

komencis demandadi al Tiktoko, kiu per sia mekanika voĉo

rakontis pri la serĉo farata de Vilulo por trovi sian perditan

fraton, kaj pri kiel Ozma de Oz sendis la Horloĝfunkcian

Homon por helpi lin, kaj kiel ili kuniĝis kun Reĝino Kaj kaj

ŝiaj sekvantoj el Ugabuo. Li ankaŭ rakontis pri kiel Betinjo

kaj Hanĉjo kaj Polikromo kaj la Roza Princino aniĝis al la

grupo. 

123

Tiktoko de Oz

“Kaj vi intencas konkeri Rugedon, la Metalan Monarkon

kaj Reĝon de la Knomoj?” demandis la Civitano. 

“Jes. Ti-o ŝaj-nis al ni la so-la fa-reb-la a-go,” estis la

respondo de Tiktoko. “Sed li es-tis tro ler-ta por ni. Ki-am

ni prok-si-mi-ĝis al li-a ka-ver-no li tur-nis ni-a-n vo-jo-n

por gvi-di ni-n al la Tu-bo, kaj mal-vi-deb-li-gis la

a-per-tu-ro-n, ti-el ke ni ĉi-uj fa-lis en ĝi-n an-taŭ ol ni

kon-sci-is ke ĝi ek-zis-tas. Ti-o es-tis fa-ci-la me-to-do

for-sen-di ni-n kaj nun Ru-ge-do es-tas se-ku-ra kaj ni

es-tas tre mal-prok-si-maj en frem-da lan-do.” 

La Civitano silentis dum momento kaj ŝajne pensadis. 

Poste li diris:

“Plej nobla Ordinara Soldato. Mi devas informi vin ke

laŭ la leĝoj de nia lando ĉiu veninta tra la Malpermesitan

Tubon devas torturiĝi dum naŭ tagoj kaj dek noktoj kaj

poste reĵetiĝi en la Tubon. Sed estas saĝe malobservi leĝojn

kiam ili konfliktas kontraŭ justeco, kaj evidentas ke vi kaj

viaj sekvantoj ne malobeis volonte niajn leĝojn, ĉar vin

devigis Rubedo eniri la Tubon. Sekve la Reĝo de la

Knomoj sola kulpas kaj nur li estas punenda.” 

“Tio kontentigas min,” diris Tiktoko. “Sed Rugedo estas

sur la alia flanko de la mondo kie li estas tre for de via

punkapablo.” 

La Civitano etendis sin fiere. 

“Ĉu vi imagas ke io en la mondo aŭ sur ĝi estas for

124

Ĉapitro Dek Unu

de la kapablo de la Granda Jinjino?” li demandis. 

“Ho\! Ĉu, do, vi es-tas la Gran-da Jin-ji-no?” demandis

Tiktoko. 

“Jes.” 

“Do vi-a no-mo es-tas Ti-ti-ti Hu-ĉu?” 

“Jes.” 

Reĝino K aj ekkriis kaj komencis tremi. Vilulo

maltrankviliĝis tiom ke li elprenis poŝtukon kaj viŝis la

ŝviton de sia frunto. Polikromo aspektis serioza kaj la

unuan fojon maltrankvila, kaj Fajliloj ĉirkaŭbrakumis la

Rozan Princinon kvazaŭ por protekti ŝin. Kaj la oficiroj, 

nu la nomo de la Granda Jinjino instigis ilin ĝemadi kaj

ploradi grandkvante kaj ĉiu el ili surgenuiĝis antaŭ la

trono petegante kompaton. Betinjo maltrankviliĝis pro tiu

malkvietiĝo de ŝiaj akompanantoj, sed ŝi ne sciis pro kio

ĝi okazas. Nur Tiktoko restis neperturbita de la trovo. 

“Do,” diris li, “se vi es-tas Ti-ti-ti Hu-ĉu kaj o-pi-ni-as

ke Ru-ge-do kul-pas, mi es-tas cer-ta ke i-o ku-ri-o-za

o-ka-zos al la Re-ĝo de la Kno-moj.” 

“Interesos scii kio okazos,” diris Betinjo. 

La Privata Civitano—ankaŭ nomata Tititi-Huĉu, la

Granda Jinjino—fikse rigardis la knabineton. 

“Mi baldaŭ decidos pri kio okazos al Rugedo,” diris li

per severa, senkompata voĉo. Poste, turninte sin al la

amaso da Reĝoj kaj Reĝinoj, li pludiris: “Tiktoko parolis

125

Tiktoko de Oz

vere, ĉar lia mekanismo ne permesas ke li mensogu, nek

ĝi permesas ke liaj pensoj pensu erare. Tial ĉi tiuj uloj

ne estas niaj malamikoj kaj estas traktendaj amike kaj

juste. Gvidu ilin al viaj palacoj kaj gastigu ilin ĝis morgaŭ, 

kiam mi ordonos ke ili denove gvidiĝu al mia Loĝejo. 

Antaŭ tiam mi pretigos miajn planojn.” 

Tuj post sia parolo Tititi-Huĉu malaperis, nevidebla. Tuj

poste, la plejparto de la Reĝoj kaj Reĝinoj simile malaperis. 

Sed pluraj el ili restis videblaj kaj tre respektoplene

proksimiĝis al la fremduloj. Unu el la belaj Reĝinoj diris

al Betinjo:

“Mi esperas ke vi honoros min fariĝante mia gasto. Mi

estas Erma, Reĝino de Lumo.” 

“Ĉu Hanĉjo rajtos veni kun mi?” demandis la knabino. 

“La Reĝo de Bestoj prizorgos vian mulon,” estis la

respondo. “Sed ne timu pri li, ĉar li estos reĝe traktata. 

Via tuta grupo rerenkontiĝos morgaŭ.” 

“Mi—mi volas ke *iu* akompanu min,” diris Betinjo, petege. 

Reĝino Erma turnis sin kaj ridetis al Polikromo. 

“ Ĉ u l a Fi l i n o d e l a Ĉ i e l a r k o e s t o s a g r a b l a

akompananto?” ŝi demandis. 

“Ho, jes\!” kriis la knabino. 

Do Polikromo kaj Betinjo fariĝis gastoj de la Reĝino

de Lumo, kaj la aliaj belaj Reĝoj kaj Reĝinoj gastigis la

aliajn anojn de la grupo. 

126

!(images/000064.png)

!(images/000074.png)

Tiktoko de Oz

La du knabinoj sekvis Erman el la halo kaj tra la

ĝardenojn de la Loĝejo al vilaĝo de belaj domoj. Neniu

el ili estis egale granda aŭ impona kiel la kastelo de la

Privata Civitano, sed ĉiuj estis sufiĉe belaj por nomiĝi

palacoj—kaj efektive ili ja estis palacoj. 

128

!(images/000000.png)

ĈAPITRO 12

La Senkompara Sinjorino de la Suverenlumo

LA PALACO de la Reĝino de Lumo staris sur malgranda

altaĵo kaj konsistis el amaso da kristalaj fenestroj super

kiuj estis vasta kristala kupolo. Post ilia eniro, Erman

salutis ses belaj knabinoj, evidente altnivelaj, kiuj tuj vekis

admiron en Betinjo. Ĉiu portis sceptron en sia mano, sur

ĉiu sceptropinto estis emblemo de lumo, kaj iliaj kostumoj

estis ankaŭ emblemoj de la lumoj kiujn ili reprezentis. 

Erma konigis ĉiun al siaj gastoj kaj ĉiu gracie kaj ĝentile

akceptis ilin. 

Unua estis Sunlumo, radie bela kaj tre blonda; la

dua estis Lunlumo, mola, revema knabino kun

nuksobruna hararo; sekvis Stellumo, egale bela sed

129

Tiktoko de Oz

retiriĝema kaj timida. Tiuj tri estis vestitaj per trembrilaj

roboj el arĝenta blankaĵo. La kvara estis Taglumo, 

brilanta knabino kun ridantaj okuloj kaj sincera konduto, 

diversmaniere vestita. Sekvis Fajrolumo, vestita per

lanugeca flamkovrita robo kiu blovetiĝis ĉirkaŭ ŝia bela

formo tre alloge. La sesa knabino, Elektra, estis la plej

bela, kaj Betinjo opiniis jam de la komenco ke kaj

Sunlumo kaj Taglumo rigardas Elektran envie kaj iom

ĵaluzas ŝin. 

Sed ĉiuj elkore salutis la fremdulojn kaj ŝajne multe

amis la Reĝinon de Lumo, ĉar ili ĉirkaŭmoviĝis ĉirkaŭ

ŝin kiel vigla, brilanta grupo dum ŝi gvidis al sia reĝa

salono. 

Tiu ĉambro estis riĉe kaj komforte meblita, la mebloj

estis multtinkturaj; kaj Betinjo kaj Polikromo ĝuis

ripozon sur la lanugaj divanoj post la streĉaj aventuroj

de la tago. 

La Reĝino sidiĝis por babili kun siaj gastoj, kiuj

rimarkis ke Taglumo estas la sola knabino nun sidanta

apud Erma. La aliaj retiris sin al alia parto de la ĉambro, 

kie ili sidis modeste kun interplektitaj brakoj kaj tute ne

entrudis sin. 

La Reĝino rakontis al la fremduloj pri tiu bela lando, 

kiu estas unu el la ĉefaj loĝlokoj de feoj kiuj helpas

provizi al la homaro bezonaĵojn. Tiom da gravaj feoj loĝis

130

Ĉapitro Dek Du

tie ke, por eviti rivaladon, ili elektis kiel sian Reganton la

solan gravan ulon en la lando kiu ne devis labori por la

homaro kaj sekve estis, en la praktiko, Privata Civitano. 

Tiu Reganto, kies titolo estis Jinjino, nomiĝis Tititi-Huĉu, 

kaj plej rimarkinde li tute ne havis koron. Sed anstataŭ

tion li posedis grandan kvanton da Rezono kaj Justeco kaj

kvankam li neniam juĝis kompate li neniam punis

maljuste aŭ senkaŭze. Al malbonfarantoj Tititi-Huĉu estis

egale terura kiel senkora, sed senkulpuloj ne bezonis timi

lin. 

Ĉiuj Reĝoj kaj Reĝinoj de tiu felando konsideris sin

vasaloj de Jinjino, ĉar ili volis esti obeataj de aliaj ili

konsentis obei tiun kiu estas aŭtoritata super ili. 

La loĝantoj de la Lando Oz jam aŭdis multajn famojn

pri tiu terure justa Jinjino, kies punoj preskaŭ ĉiam egalis

la kulpojn. Polikromo ankaŭ sciis pri li, kvankam nun la

unuan fojon ŝi vidas lin vizaĝ’-al-vizaĝe. Sed por Betinjo

la historio estis tute nova, kaj ŝin multe interesis Tititi-

Huĉu, kiun ŝi ne plu timis. 

Tempo rapide kuris dum ilia konversacio kaj subite

Betinjo rimarkis ke Lunlumo sidas apud la Reĝino de

Lumo, anstataŭ Taglumo. 

“Sed bonvolu diri al mi,” ŝi petis, “kial vi ĉiuj havas

kapon de drako broditan sur viaj roboj?” 

La agrabla vizaĝo de Erma serioziĝis dum ŝi respondis:

131

Tiktoko de Oz

“Vi sendube scias ke la Drako estis la plej unua

pravivanto; tial la Drako estas la plej aĝa kaj plej

saĝa vivanto. Bonfortune la Origina Drako, kiu plu

vivas, loĝas en ĉi tiu lando kaj provizas al ni saĝon

kiam ajn ni bezonas ĝin. Li estas samaĝa kiel la

mondo kaj memoras ĉion okazintan ekde la kreiĝo de

la mondo.” 

“Ĉu li iam naskis infanojn?” demandis la knabino. 

“Jes, multajn. Kelkaj vagis en aliajn landojn, kie

homoj, kiuj ne komprenis ilin, do batalis ilin; sed

multaj ankoraŭ loĝas en ĉi tiu lando. Tamen neniu

estas egale saĝa kiel la Origina Drako, kiun ni tre

multe respektas. Ĉar li estis la unua loĝanto ĉi tie, 

ni portas la emblemon de la kapo de la drako por

indiki ke ni estas la favorataj personoj kiuj la solaj

rajtas loĝi en ĉi tiu felando, kies beleco preskaŭ egalas

tiun de la Felando Oz, kaj kies potenco estas multe

pli granda.” 

“Mi komprenas pri la drako, nun,” diris Polikromo, 

gestante per sia bela kapo. Betinjo ne tute komprenis, sed

ŝin nunmomente interesis observi la ŝanĝiĝantajn lumojn. 

Kiel Taglumo cedis al Lunlumo, nun Stellumo sidis

dekstre de Erma la Reĝino, kaj kiam ŝi venis spirito de

paco kaj kontento ŝajnis plenigi la ĉambron. Polikromo, 

mem feino, volis fari multajn demandojn pri la diversaj

132

!(images/000002.jpg)

Ĉapitro Dek Du

Reĝoj kaj Reĝinoj kiuj loĝas en tiu fora, izola loko, kaj

antaŭ ol Erma finis respondi ilin roza ardo plenigis la

ĉambron kaj Fajrolumo sidiĝis apud la Reĝino. 

Al Betinjo plaĉis Fajrolumo, sed rigardado al ŝiaj varmaj

kaj ardantaj trajtoj dormemigis la knabineton, kaj baldaŭ

ŝiaj palpebroj fermiĝis. Tiam leviĝis Erma kaj prenis

manon de Betinjo delikate per la sia. 

“Venu,” diris ŝi, “alvenis la festenhoro kaj la festeno

estas preta.” 

“Bele,” kriis la malgranda mortipovulino. “Vi memorigis

min ke mi ege malsatas. Sed eble mi ne povos manĝi

viajn femanĝaĵojn.” 

La Reĝino ridetis kaj gvidis ŝin al pordejo. Dum ŝi

forpuŝis pezan drapiraĵon inunde salutis ilin arĝenta lumo, 

kaj Betinjo vidis antaŭ si grandiozan bankedohalon, en

kiu estis tablo kovrita per neĝoblanka tolo kaj kristalaĵoj

kaj arĝentaĵoj. Unuflanke estis larĝa tronsimila seĝo por

Erma kaj apud ŝi nun sidis la brilanta knabino Elektra. 

Polikronon oni sidigis dekstre de la Reĝino kaj Betinjon

maldekstre. La aliaj kvin mesaĝistinoj de lumo nun servis

ilin, kaj provizis al ĉiu persono precize ŝiajn plej amatajn

manĝaĵojn. Polikromo trovis sian teleron da rosgutoj, freŝaj

kaj scintilantaj, kaj al Betinjo oni servis tiom abunde ke

ŝi decidis ke neniam antaŭe dum sia tuta vivo manĝis ŝi

eĉ duonegale bone. 

133

Tiktoko de Oz

“Mi s’pozas,” ŝi diris al la Reĝino, “ke Fraŭlino Elektra

estas la plej juna el ĉiuj tiuj knabinoj.” 

“Kial vi supozas tion?” demandis Erma, ridetante. 

“Ĉar elektro estas la plej nova lumo kiun ni konas. 

Mi kredas ke S-ro Edison eltrovis ĝin, ĉu ne?” 

“Eble li estis la unua mortipovulo trovinta ĝin,” 

respondis la Reĝino. “Sed elektro estas parto de la mondo

ekde la kreiĝo, sekve mia Elektra estas aĝa kiel Taglumo

aŭ Lunlumo, kaj egale bonfara al mortipovuloj kaj feoj.” 

Betinjo estis pensema dum kelka tempo. Poste ŝi

komentis, rigardante la ses mesaĝistinojn de lumo:

“Ni ja vere bezonas ĉiun el ili, ĉu ne?” 

Erma ridis delikate. “*Mi* jes, certe,” ŝi respondis, “kaj mi

kredas ke ankaŭ la mortipovuloj multe bezonas ĉiun el miaj

knabinoj. Taglumo ne povas anstataŭi Sunlumon, kiu donas

al ni forton kaj energion. Lunlumo valoras kiam Taglumo, 

laca pro sia longa deĵoro, foriras por ripozi. Se la luno dum

sia transiro estas kaŝita malantaŭ la rando de la tero, kaj mia

dolĉa Lunlumo ne povas gajigi nin, Stellumo anstataŭas ŝin, 

ĉar la ĉielo ĉiam donas al ŝi potencon. Sen Fajrolumo al ni

mankus multe da niaj varmo kaj kontento, kaj ankaŭ multa

gajeco kiam la muroj de domoj ĉirkaŭas nin. Sed ĉiam, kiam

aliaj lumoj forlasis nin, nia glora Elektra pretas inundi nin

per brilantaj radioj. Kiel Reĝino de Lumo, mi amas ĉiujn

miajn knabinojn, ĉar mi scias ke ili estas fidelaj kaj fidindaj.” 

134

!(images/000006.png)

Ĉapitro Dek Du

“Ankaŭ mi amas ilin\!” deklaris Betinjo. “Sed kelkfoje, 

kiam mi estas *tre* dormema, mi povas bone farti tute sen

lumo.” 

“Ĉu vi estas dormema nun?” demandis Erma, ĉar la

festeno jam finiĝis. 

“Iom,” agnoskis la knabino. 

Do Elektra kondukis ŝin al bela ĉambro en kiu estis

mola blanka lito, kaj pacience atendis dum Betinjo

senvestigis sin kaj surmetis trembrilan silkan noktorobon

kiu kuŝis apud ŝia kapkuseno. Post tio la lumknabino

bonannoktonis ŝin kaj malfermis la pordon. 

Kiam ŝi fermis ĝin post si Betinjo estis en mallumo. 

La knabino bezonis nur ses momenterojn por endormiĝi. 

135

!(images/000007.png)

ĈAPITRO 13

La Jinjino Juste Juĝas

ĈIUJ aventurantoj rekuniĝis la sekvan matenon kiam ili

kondukiĝis el diversaj palacoj al la loĝejo de Tititi-Huĉu

kaj gvidiĝis en la grandan Ŝtatan Halon. 

Kiel antaŭe, nur niaj amikoj kaj iliaj eskortantoj estis

videblaj antaŭ ol sonis la unua sonorilo. Tiam fulmrapide

la ĉambro montriĝis plena de la belaj Reĝoj kaj Reĝinoj

de la lando. La dua sonorilo signis la aperon en la trono

de la potenca Jinjino, kies bela vizaĝo estis same trankvila

kaj senesprima kiel ĉiam. 

Ĉiuj profunde klinis sin antaŭ la Reganto. Iliaj voĉoj

mallaŭte murmuris: “Ni salutas la Privatan Civitanon, plej

potencan Reganton, kies vorto estas Leĝo kaj kies Leĝo

136

Ĉapitro Dek Tri

estas justa.” 

Tititi-Huĉu agnoske klinis sin. Poste, ĉirkaŭrigardante

la brilan kunvenon, kaj la malgrandan grupon de

aventurantoj antaŭ si, li diris:

“Io nekutima okazis. Loĝantoj de aliaj landoj ol nia, 

diferencaj de ni multmaniere, estis truditaj al ni tra la

Malpermesita Tubo, kiun unu el nia popolo malsaĝe faris

antaŭ jaroj kaj tiu persono taŭge puniĝis pro sia malsaĝo. 

Sed tiuj fremduloj ne deziris veni ĉi tien kaj estis fie

ĵetitaj en la Tubon de kruela Reĝo aliflanke de la mondo, 

nomata Rugedo. Tiu Reĝo estas senmortulo, sed ne bona. 

Liaj magiaj povoj damaĝas la homaron pli ol helpas ilin. 

Ĉar li maljuste tenis kaptita la fraton de la Vilulo, tiu

malgranda grupo de honestuloj, konsistanta el mortipovuloj

kaj senmortuloj, decidis konkeri Rugedon kaj puni lin. 

Timante ke ili eble sukcesus pri tio, la Reĝo de la Knomoj

miskondukis ilin tiel ke ili falis en la Tubon. 

“Nu, mi jam multfoje avertis tiun saman Rugedon ke

se iam li iumaniere uzos tiun Malpermesitan Tubon li

severe puniĝos. Mi trovis, konsultante la Fearkivojn, ke

servisto de tiu Reĝo, knomo nomata Kalikot, petegis sian

mastron ne fari tiun fian agon, ne ĵeti tiujn ulojn en la

Tubo, ne sendi ilin por ke ili falu en nian landon. Sed

Rugedo defiis min kaj miajn ordonojn. 

“Sekve ĉi tiuj fremduloj estas senkulpaj. Nur Rugedo

137

Tiktoko de Oz

meritas punon, kaj mi punos lin.” Li paŭzis momente

kaj poste daŭrigis per la sama malvarma, senkompata

voĉo:

“Tiuj fremduloj devos reiri tra la Tubo al sia propra

flanko de la mondo, sed mi plifaciligos kaj pliagrabligos

ilian falon ol antaŭe ĝi estis. Ankaŭ mi sendos kun ili

Ilon de Venĝo, kiu en mia nomo forpelos Rugedon el liaj

subteraj kavernoj, forprenos liajn magiajn fortojn kaj faros

el li senhejman vaganton sur la faco de la tero—loko kiun

li malamas.” 

Aŭdiĝis murmureto de hororo de la Reĝoj kaj Reĝinoj

pro la severeco de tiu puno, sed neniu protestis, ĉar ĉiuj

agnoskis ke la verdikto estas justa. 

“Elektante mian Ilon de Venĝo,” pludiris Tititi-Huĉu, 

“mi komprenis ke temos pri malplaĉa tasko. Tial neniu

senkulpulo inter ni devu entrepreni ĝin. En ĉi tiu

miriga lando malofte iu kulpas pri misfaroj, eĉ plej

ete, kaj kiam mi ekzamenis la Arkivojn mi trovis ke

neniu Reĝo aŭ Reĝino misfaris. Nek iu sekvanto aŭ

servisto ilia. Sed kiam mi atingis la Drakan Familion, 

kiun ni alte respektas, tiam mi trovis la misfaron de

Kuoks. 

“Vi bone scias ke Kuoks estas juna drako kiu

ankoraŭ ne akiris la saĝon de sia raso. Pro tiu manko, 

li malrespektis sian plej antikvan praulon, la Originan

138

Ĉapitro Dek Tri

Drakon, kaj unufoje diris ke ĉi tiu atentu la proprajn

aferojn kaj alifoje li diris ke la Antikvulo malsaĝiĝis

pro sia granda aĝo. Ni konscias ke drakoj ne identas

kun feoj kaj ne povas esti plene gvidataj de niaj leĝoj, 

sed tia malrespekto kian montris Kuoks nepre devas

ne esti ignorata de ni. Do mi elektis Kuokson mia

reĝa Ilo de Venĝo kaj li trairos la Tubon kun tiuj

uloj kaj transmetos al Rugedo la punon kiun mi

dekretis.” 

Ĉiuj aŭskultis silente tiun parolon kaj nun la Reĝoj

kaj Reĝinoj riverencis serioze por indiki sian aprobon pri

la juĝo de la Jinjino. 

Tititi-Huĉu turnis sin al Tubĉjo:

“Mi ordonas ke vi,” diris li, “eskortu tiujn fremdulojn

al la Tubo kaj certigu ke ili ĉiuj eniros ĝin.” 

La Reĝo de la Tubo, kiu la unua trovis niajn

amikojn kaj kondukis ilin al la Privata Civitano, 

antaŭenpaŝis kaj klinis sin. Dum li faris tion, la Jinjino

kaj ĉiuj Reĝoj kaj Reĝinoj subite malaperis kaj nur

Tubĉjo restis videbla. 

“ B o n e , ” d i r i s B e t i n j o , ĝ e m a n t e ; “ n e *m u l t e*

maltrankviligas min ke necesas reiri, ĉar la Jinjino promesis

faciligi la reiron por ni.” 

Efektive, Reĝino Kaj kaj ŝiaj oficiroj estis la solaj kiuj

aspektis maltrankvilaj kaj ŝajne timis la reiron. Ĝenis



139

Tiktoko de Oz

Reĝinon Kajon ke ŝi ne konkeris la landon de Tititi-Huĉu. 

Dum ili sekvis la gvidanton tra la ĝardenoj al la buŝo de

la Tubo ŝi diris al Vilulo:

“Kiel mi povos konkeri la mondon, se mi foriros kaj

lasos ĉi tiun riĉan landon nekonkerita?” 

“Vi ne povos,” li respondis. “Ne demandu de mi la

kialon, ĉar se vi ne scias mi ne povas informi vin.” 

“Kial ne?” diris K aj; sed Vilulo malatentis la

demandon. 

Ĉi tiu fino de la Tubo havis arĝentan randon kaj ĉirkaŭ

ĝi estis ora balustrado al kiu estis fiksita afiso kiu diris:

“SE VI ESTAS EKSTERE, RESTU TIE. 

SE VI ESTAS INTERNE, NE ELVENU.” 

Sur malgranda arĝenta plato ĝuste interne de la Tubo

estis gravuritaj vortoj:

*“Elfosita kaj konstruita de*

*Hiergargo la Magiisto, *

*En la Jaro de la Mondo*

*1 9 6 2 5 4 7 8*

*Ekskluzive por sia propra uzo.” *

“Li ja estis mirinda konstruisto, estas vere,” komentis

140

Ĉapitro Dek Tri

Betinjo, leginte la tekston; “sed se li sciintus pri tiu

stelo li verŝajne preferus elspezi sian tempon ludante

soliteron.” 

“Nu, kial ni atendas?” demandis Vilulo, kiu

senpaciencis komenci. 

“Ni atendas Kuokson,” respondis Tubĉjo. “Sed mi

kredas aŭdi lin veni.” 

“Ĉu la juna drako estas nevidebla?” demandis Kaj, kiu

neniam vidis vivan drakon kaj iom timis renkonti ĝin. 

“Tute ne,” respondis la Reĝo de la Tubo. “Vi vidos lin

post minuto; sed antaŭ ol li ne plu akompanos vin vi

nepre deziros ke li ja estu nevidebla.” 

“Ĉu, do, li estas danĝera?” demandis Fajliloj. 

“Tute ne. Sed Kuoks ege tedas min,” diris Tubĉjo, “kaj

mi preferas liberan spacon ol lian ĉeeston.” 

Tiun momenton skrapa sono aŭdiĝis, pli kaj pli

proksimiĝante ĝis el malantaŭ du grandaj arbustoj aperis

giganta drako, kiu iris al la grupo, skuetis sian kapon kaj

diris: “Bonan matenon.” 

Se Kuoks estus eĉ iomete timida mi estas certa ke li

malkomfortiĝus pro la miroplena rigardado de ĉiu okulo

en la grupo—escepte de Tubĉjo, kompreneble, kiu ne miris

ĉar li jam tre ofte vidis Kuokson. 

Betinjo supozis ke “juna” drako devas esti malgranda

drako, sed ĉi tiu estis tiom enorma ke la knabino decidis

141

Tiktoko de Oz

ke li nepre estas plenkreskinta, eble trokreskinta. Lia

korpo estis bele ĉielblua sur kiu estis densa aro da

brilantaj arĝentaj skvamoj, ĉiu granda kiel pleto. Ĉirkaŭ

lia kolo estis palruĝa rubando kun buklo ĝuste sub lia

maldekstra orelo, kaj sub la rubando videblis perla ĉeno

al kiu ligiĝis ora medaliono kies cirkonferenco estis

proksimume tiel granda kiel la surfaco de basa tamburo. 

Tiu medaliono estis inkrustita per multaj grandaj belaj

juveloj. 

La kapo kaj vizaĝo de Kuoks ne estis tre malbelaj, se

oni enmensigas ke li estis drako. Sed liaj okuloj estis tiom

grandaj ke li bezonis multan tempon por palpebrumi kaj

liaj dentoj aspektis tre akraj kaj teruraj kiam ili videblis, 

kaj ili videblis kiam ajn la besto ridetis. Ankaŭ lia nazo

estis tre granda kaj larĝa, kaj apudstarantoj riskis flari

sulfuron—precipe kiam li elspiris fajron, kion drakoj

laŭnature faras. Al la fino de lia longa vosto granda elektra

lumo estis fiksita. 

Eble plej kurioze rilate al la aspekto de la drako

tiutempe estis ke vico de seĝoj estis ligita al lia dorso, 

unu por ĉiu ano de la grupo. Tiuj seĝoj estis duoblaj, 

kun kurbitaj dorsoj, tiel ke du povis sidi en ĉiu, kaj estis

dekdu tiaj duoblaj seĝoj, ĉiuj firme ligitaj ĉirkaŭ la dika

korpo de la drako kaj metitaj unu malantaŭ la alia, en

vico kiu etendiĝis de liaj ŝultroj preskaŭ al lia vosto. 

142

!(images/000010.jpg)

Ĉapitro Dek Tri

“Ha\!” kriis Tubĉjo; “Mi vidas ke Tititi-Huĉu

transformis Kuokson en omnibuson.” 

“Mi ĝojas pro tio,” diris Betinjo. “Mi esperas, Sinjoro

Drako, ke ne ĝenos vin ke ni rajdos sur via dorso.” 

“Neniel,” respondis Kuokso. “Mi estas malfavorata ĝuste

nun, kaj por rehonorigi mian bonan nomon mi devos obei

la ordonojn de la Jinjino. Ke li faras el mi portobeston, 

tio estas nur parto de mia puniĝo, kaj mi devas toleri ĝin

kiel drako. Mi tute ne kulpigas vin, kaj mi esperas ke vi

ĝuos la rajdadon. Suriru, bonvolu. Ĉiuj suriru por vojaĝo

al la alia flanko de la mondo\!” 

Silente ili iris al siaj lokoj. Hanĉjo sidis en la fronta

seĝo kun Betinjo, por ke li povu apogi siajn antaŭajn

piedojn sur la kapo de la drako. Malantaŭ ili estis Vilulo

kaj Polikromo, post ili estis Fajliloj kaj la Princino, kaj

Reĝino Kaj kaj Tiktoko. La oficiroj rajdis en la malantaŭaj

seĝoj. Kiam ĉiuj estis en siaj lokoj la drako aspektis tre

simila al turisma ĉarego kian oni vidas en grandaj urboj—

sed li havis krurojn anstataŭ radojn. 

“Ĉu pretaj?” demandis Kuoks, kaj kiam ili diris ke jes

li rampis al la buŝo de la Tubo kaj enmetis sian kapon. 

“Adiaŭ, kaj bonfortunon\!” vokis Tubĉjo; sed neniu

atentis respondi, ĉar ĝuste tiam la drako gligitis sian

grandan korpon en la Tubon kaj la veturo al la alia flanko

de la mondo komenciĝis. 

143

Tiktoko de Oz

Unue ili tiom rapidis ke ili apenaŭ povis spiri, sed

baldaŭ Kuoks malpli rapidis kaj diris kun ia gaka rido:

“Je miaj skvamoj\! vere ĉi falo estas giganta\! Mi pli

komfortigos min kaj falos malpli rapide, alie mia kapo

konfuziĝos. Ĉu la distanco al la alia flanko de la mondo

estas longa?” 

“Ĉu neniam antaŭe vi trairis ĉi tiun Tubon?” demandis

Vilulo. 

“Neniam. Nek iu alia en nia lando; certe ne de kiam

mi naskiĝis.” 

“Kiam okazis tio?” demandis Betinjo. 

“Mia naskiĝo? Ho, antaŭ ne tre longe. Mi estas nur

juna infano. Se mi ne estus ordonita fari ĉi tiun vojaĝon, 

mi festus mian trimil-kvindek-sesan naskiĝtagon je la

venonta ĵaŭdo. Panjo intencis prepari naskiĝtagan kukon

kun trimil kvindek ses kandeloj; sed nun, kompreneble, 

ne estos festo, ĉar verŝajne mi ne reestos hejme

sufiĉatempe.” 

“Trimil kvindek ses jaroj\!” kriis Betinjo. “Mi tute ne

sciis ke eblas vivi tiom longe\!” 

“Mia respektenda Praulo, kiun mi nomus malsaĝa

olda fraŭdo se mi ne estus pentinta, estas tiom aĝa

ke mi estas nur bebo kompare kun li,” diris Kuoks. 

“Li datas de la komenco de la mondo, kaj insiste

rakontas al ni pri aferoj okazintaj antaŭ kvindek mil

144

Ĉapitro Dek Tri

jaroj, kiuj tute ne interesas junulojn kia mi. Vere, 

Prapaĉjo ne estas aktualema. Li pensas nur pri la

pasinteco, do mi ne komprenas kial li rajtas vivi

ankoraŭ nun… Ĉu vi ĉiuj povas vidi, aŭ ĉu mi faru

pli fortan lumon?” 

“Ho, ni povas tre bone vidi, dankon; sed kion ni

rigardu krom nin mem?” respondis Betinjo. 

Estis vere. La grandaj okuloj de la drako estis kiaj la

lampoj sur la antaŭo de aŭtomobilo kaj lumigis la Tubon

longe antaŭ ili. Li ankaŭ kurbigis sian voston supren tiel

ke la elektra lumo sur ĝia fino ebligis ke ili vidu unu la

alian tre klare. Sed la Tubo mem estis nur malhela metalo, 

glata kiel vitro sed precize samaspekta de unu fino al la

alia. Do ne estis interesa pejzaĝo kiu povus distri ilin dum

la vojaĝo. 

Ili nun faladis tiom milde ke la vojaĝo montriĝis vere

komforta, ĝuste kiel promesis la Jinjino; sed tio signifis

pli longan vojaĝon kaj la sola ebla distraĵo estis

konversacio. La drako estis volonta kaj persista

konversaciisto kaj li tiom interesis ilin ke ili urĝis lin

babiladi. Lia voĉo estis iomete raŭka sed ne malplaĉa kiam

oni kutimiĝis al ĝi. 

“Mi timas nur,” diris li baldaŭ, “ke la konstanta glitado

sur la surfaco de la Tubo malakrigos miajn ungojn. 

Komprenu ke ĉi tiu truo ne iras rekte suben sed laŭ kruta

145

Tiktoko de Oz

deklivo, do anstataŭ faladi libere tra la aero mi devas

glitadi sur la flanko de la Tubo. Bonfortune mi havas

fajlilon en mia ilujo, kaj se miaj ungoj malakriĝos mi

povos reakrigi ilin.” 

“Kial vi bezonas akrajn ungojn?” demandis Betinjo. 

“Ili estas mia natura armilo, kaj ne forgesu ke mi

komisiiĝis konkeri Rugedon.” 

“Nu, ne ĝenu vin pri tio,” komencis Reĝino Kaj, plej

arogante; “ĉar kiam ni atingos Rugedon mi kaj mia

nevenkebla Armeo povos konkeri lin sen via helpo.” 

“Tre bone,” respondis la drako, afable. “Tio ŝparos por

mi multan laboron—se vi sukcesos. Tamen mi malgraŭ

tio fajlos miajn ungojn.” 

Li forte ĝemis, dirante tion, kaj amasa flamego, 

plurajn metrojn longa, ĵetiĝis el lia buŝo. Betinjo tremis

kaj Hanĉjo diris “Hi-ha\!” dum kelkaj oficiroj kriegis pro

teruriĝo. Sed la drako ne rimarkis esti farinta ion

nekutiman. 

“Ĉu estas fajro interne de vi?” demandis Vilulo. 

“Kompreneble,” respondis Kuoks. “Kia drako mi estus

se mia fajro estingiĝus?” 

“Kio daŭrigas ĝin?” Betinjo demandis. 

“Mi tute ne scias. Mi scias nur ke ĝi ekzistas,” diris

Kuoks. “La fajro vivtenas min kaj ebligas mian moviĝon; 

ankaŭ mian pensadon kaj paroladon.” 

146

Ĉapitro Dek Tri

“Ha\! Vi tre si-mi-las mi-n,” diris Tiktoko. “La so-la

di-fe-ren-co es-tas ke mi-n mo-vas hor-loĝ-me-ka-nis-mo

kaj vi-n mo-vas faj-ro.” 

“Mi neniel vidas eĉ eron da simileco inter ni, mi devas

protesti,” respondis Kuoks bruske. “Vi ne vivas; vi estas

pupo.” 

“Sed mi po-vas a-gi, ne-ce-sas ag-nos-ki ti-o-n,” diris

Tiktoko. 

“Jes, kiam viaj risortoj estas streĉitaj,” rikanis la drako. 

“Sed kiam ili malstreĉiĝas, vi estas senhelpa.” 

“Kio okazus al vi, Kuoks, se via benzino eluziĝus?” 

demandis Vilulo, al kiu ne plaĉis tiu atako je lia amiko. 

“Mi ne uzas benzinon.” 

“Nu, supozu ke eluziĝus via fajro.” 

“Kial supozi tion?” demandis Kuoks. “Mia pra-pra-pra-

prapatro vivas ekde la komenco de la mondo, kaj neniam

eluziĝis lia fajro. Sed mi ja agnokas, sekrete, ke ju pli

li maljuniĝas des pli li montras fumon anstataŭ fajron. 

Sed rilate al Tiktoko, nu li estas sufiĉe bona, siamaniere, 

sed li estas nur kupra. Kaj la Metala Monarko tute bone

konas kupron. Ne mirigus min se Rugedo fandus

Tiktokon en unu el siaj fornoj kaj fabrikus el li kuprajn

monerojn.” 

“Ti-u-o-ka-ze mi ta-men an-ko-raŭ cir-ku-la-dus,” 

komentis Tiktoko, trankvile. 

147

!(images/000015.png)

Tiktoko de Oz

“Jes, tiel agas moneroj,” diris Betinjo bedaŭroplene. 

“Absurdaĵo,” diris la Reĝino, iritite. “Tiktoko estas mia

granda Armeo—krom la oficiroj—kaj mi kredas ke li povos

facile konkeri Rugedon. Kion vi opinias, Polikromo?” 

“Lasu lin provi,” respondis la Filino de la Ĉielarko, 

kun sia dolĉa penetra rido kiu sonis kiel la tintado de

sonoriletoj. “Kaj se Tiktoko malsukcesos, ankoraŭ restos la

granda fajrospiranta drako kiu helpos vin.” 

“Ha\!” diris la drako, kaj nova flamamaso fluis el liaj

buŝo kaj nazo; “saĝa knabineto, tiu Polikromo. Ĉiu tuj

konstatus ke ŝi estas feino.” 

148

!(images/000017.png)

ĈAPITRO 14

La Longorela Aŭskultanto Lernas

DUME Rugedo, la Metala Monarko kaj Reĝo de la

Knomoj, klopodis distri sin en sia belega juvelita kaverno. 

Estis malfacile por Rugedo amuzi sin hodiaŭ, ĉar ĉiuj

knomoj bonkondutas kaj neniu meritas riproĉon aŭ punon. 

La Reĝo sesfoje ĵetis sian sceptron kontraŭ Kalikoton, kaj

malsukcesis trafi lin eĉ unufoje. Kalikoto ne misagis. Tute

male, li obeis la Reĝon ĉiumaniere kun unu escepto: li

rifuzis stari senmove, kiam la Reĝo ordonis tion, por ke

la peza sceptro trafu lin. 

Kalkikoto ne estis kulpigebla pro tio, kaj eĉ kruela

Rugedo pardonis lin; ĉar li tute bone sciis ke se li

frakasos sian Reĝan Ĉambelanon li neniam trovos alian

149

Tiktoko de Oz

egale inteligentan kaj obeeman. Kalikoto povis laborigi la

knomojn eĉ kiam la Reĝo ne povis, ĉar la knomoj

malamis Rugedon kaj estis tiom da miloj da tiuj kuriozaj

malgrandaj subteruloj ke ili povus facile ribeli kaj defii

la Reĝon se ili kuraĝus. Kelkfoje, kiam Rugedo firiproĉis

ilin pli ol kutime, ili fariĝis morozaj kaj forĵetis siajn

martelojn kaj pikilojn. Tiam, negrave kiom la Reĝo

riproĉis kaj vipis ilin, ili rifuzis labori ĝis iris Kalikot

por petegi ilin. Ĉar Kalikot estis unu el ili mem kaj

estis egale firiproĉata de la Reĝo kiel ĉiu alia knomo en

la vasta kavernaro. 

Sed ĉitage ĉiuj uletoj laboradis sindediĉe pri siaj

taskoj kaj Rugedo, havante nenion farindan, estis tre

tedita. Li alvokis la Longorelan Aŭskultanton kaj petis

lin atente aŭskulti kaj raporti pri kio okazas en la

granda mondo. 

“Ŝajnas,” diris la Aŭskultanto, “ke en Usono multaj

virinoj havas bas-tonojn.” 

“Ĉu kun spikoj?” demandis Rugedo, oscedante. 

“Mi ne aŭdas spikojn, Via Moŝto,” estis la respondo. 

“Do iliaj bastonoj estas malpli utilaj ol mia sceptro. 

Kion alian vi aŭdas?” 

“Okazas milito.” 

“Ba\! Ĉiam okazas milito. Kion alian?” 

Dum kelka tempo la Aŭskultanto silentis, klininte sin

150

Ĉapitro Dek Kvar

antaŭen kaj etendante siajn grandajn orelojn por kapti la

plej etan sonon. Subite li diris:

“Jen interesaĵo, Via Moŝto. Uloj kverelas pri kiu

konkeru la Metalan Monarkon, kaptu lian trezoron kaj

pelu lin el lia regno.” 

“Kiuj uloj?” demandis Rugedo, ekrektigante sin en sia

trono. 

“La uloj kiujn vi ĵetis en la Kavan Tubon.” 

“Kie ili estas nun?” 

“En tiu sama Tubo, kaj ili revenas ĉi tien,” diris la

Aŭskultanto. 

Rugedo levis sin el sia trono kaj komencis paŝadi tien

kaj reen en la kaverno. 

“Kio estas farebla por haltigi ilin?” li pervoĉe pensis. 

“Nu,” diris la Aŭskultanto, “se vi povus renversi la

Tubon, ili falus alidirekten, Via Moŝto.” 

Rugedo kolere rigardadis lin fie, ĉar estis neeble renversi

la Tubon kaj li kredis ke la Aŭskultanto mokas lin. Baldaŭ

li demandis:

“Kiom for estas la uloj nun?” 

“Proksimume deksesmil okcent sep kilometrojn, 

dudeknaŭ metrojn, kvardek unu centimetrojn, kaj tri

milimetrojn—laŭ la sono de iliaj voĉoj; mi ne povas esti

pli preciza,” respondis la Aŭskultanto. 

“Aha\! Do pasos longa tempo antaŭ ol ili alvenos,” 

151

Tiktoko de Oz

diris Rugedo, “kaj kiam ili alvenos mi estos preta ricevi

ilin.” 

Li kuris al sia gongo kaj bategis ĝin tiom feroce ke

Kalikot saltis en la kavernon kun ŝuo sur unu piedo kaj

neniu ŝuo sur la alia, ĉar kiam eksonis la gongo li estis

vestanta sin post naĝo en la varmega bobelanta lago de

la Subtera Regno. 

“Kalikot, la invadintoj kiujn ni ĵetis en la Tubon

revenas\!” li kriis. 

“Mi antaŭsupozis tion,” diris la Reĝa Ĉambelano, 

surtirante sian ŝuon. “Tititi-Huĉu ne lasus ilin resti en sia

regno, kompreneble, do jam delonge mi anticipas ilian

revenon. Vi tre malsaĝe agis, Rugo.” 

“Kion, ĵetante ilin en la Tubon?” 

“Jes. Tititi-Huĉu malpermesis ke ni ĵetu eĉ rubon en

la Tubon.” 

“Pu\! kiel gravas al mi la Jinjino?” demandis Rugedo

malestime. “Li neniam eliras sian propran regnon, kiu

estas aliflanke de la mondo.” 

“Vere; sed eble li sendos iun tra la Tubo por puni

vin,” sugestis Kalikot. 

“Mi volonte vidus tion\! Kiu povus konkeri miajn milojn

da knomoj?” 

“Nu, ili jam antaŭ nun konkeriĝis, se mi ĝuste

memoras,” respondis Kalikot ridetante. “Iam mi vidis vin

152

Ĉapitro Dek Kvar

kuradi for de knabineto nomita Doroteo, kaj ŝiaj amikoj, 

kvazaŭ vere timante.” 

“Nu, mi ja timis tiam,” agnoskis la Reĝo de la Knomoj, 

profunde ĝemante, “ĉar Doroteo havis Flavan Kokinon kiu

demetis ovojn\!” 

La Reĝo timtremis dirante “ovojn”, kaj ankaŭ Kalikot

tremis, kaj ankaŭ la Longorela Aŭskultanto; ĉar ovoj

estas la sola minaco kiu povas timigi knomojn. Estas

ĉar ovoj apartenas al la sufaco de la tero, kie loĝas

birdoj ĉiaspecaj, kaj ĉio rilatanta al kokina ovo, precipe, 

plenigas knomon per timego. Se hazarde la interno de

ovo tuŝas unu el tiuj subteruloj, li ekvelkas kaj

forbloviĝas kaj tiel pereas—se li ne sukcesas rapide diri

magian vorton kiun konas nur kelkaj el la knomoj. Tial

Rugedo kaj liaj sekvantoj tre bonkiale timtremis pro eĉ

mencio pri ovoj. 

“Sed Doroteo,” diris la Reĝo, “ne estas kun tiu bando

de invadantoj; nek la Flava Kokino. Kaj rilate al Tititi-

Huĉu, li ne povas scii ke ni timas ovojn.” 

“Ne estu tro certa pri tio,” Kalikot avertis lin. “Tititi-

Huĉu scias multegon, ĉar li estas feo, kaj liaj povoj estas

multe superaj al ĉiuj niaj.” 

Rugedo levis siajn ŝultrojn senpacience kaj turnis sin

al la Aŭskultanto. 

“Aŭskultu,” diris li, “kaj diru al mi ĉu vi aŭdas ovojn

153

Tiktoko de Oz

veni tra la Tubo.” 

La Longorela Aŭskultanto aŭskultis kaj poste kapneis. 

Sed Kalikot ridis pro la Reĝo. 

“Neniu povas aŭdi ovon, Via Moŝto,” diris li. “Por trovi

la veron necesas rigardi per la Magia Spiontubo.” 

“Jen\!” kriis la Reĝo. “Kial mi ne jam pensis pri tio? 

Tuj rigardu, Kalikot\!” 

Do Kalikot iris al la Spiontubo kaj murmurante

magian sorĉdiron li kaŭzis ke la alia fino ĉirkaŭtordu

sin, tiel ke ĝi rigardis rekte en la Tubon. Tiam li

metis sian okulon al la vitro kaj povis rigardi laŭ ĉiuj

turniĝoj kaj kurbaĵoj de la Magia Spiontubo kaj

profunde en la Tubon, al kie niaj amikoj tiutempe

faladis. 

“Jadi\!” li kriis. “Jen venas drako\!” 

“Granda drako?” demandis Rugedo. 

“Monstro. Li havas elektran lampon sur la pinto de sia

vosto, do mi povas tre klare vidi lin. Kaj la aliaj homoj

ĉiuj rajdas sur lia dorso.” 

“Kion pri la ovoj?” demandis la Reĝo. 

Kalikot denove rigardis. 

“Mi tute ne vidas ovojn,” diris li; “sed mi konjektas

ke la drako estas same danĝera kiel ovoj. Verŝajne Tititi-

Huĉu sendis lin ĉi tien por puni vin ĉar vi ĵetis tiujn

fremdulojn en la Malpermesitan Tubon. Mi avertis ke vi

154

!(images/000020.png)

Tiktoko de Oz

ne faru tion, Via Moŝto.” 

Tiu informo maltrankviligis la Reĝon de la Knomoj. 

Dum kelkaj minutoj li paŝis tien kaj reen, palpante sian

longan barbon kaj plenforte pensante. Poste li turnis sin

al Kalikot kaj diris:

“Drako nur povas grati per siaj ungoj kaj mordi per

siaj dentoj, nenion pli.” 

“En la vero, multon pli, sed tio tute sufiĉas,” 

respondis Kalikot tre serioze. “Sed pripensu: neniu povas

vundi drakon, ĉar drako estas la plej fortika vivantaĵo

en la mondo. Unu bato per ĝia giganta vosto povus

dispecigi cent knomojn, kaj per dentoj kaj ungoj ĝi

povus disŝiri eĉ vin aŭ min tiom ke estus preskaŭ neeble

rekunmeti nin. Iam, antaŭ plurcent jaroj, vagante tra

kelkaj dizertaj kavernoj, mi trovis peceton de knomo

kuŝantan sur la roka planko. Mi demandis al la peceto

de knomo pri kio okazis al ĝi. Bonfortune la buŝo estis

parto de tiu peco—la buŝo kaj la maldekstra okulo—

do ĝi povis diri al mi ke la kaŭzo estis feroca drako. 

Ĝi atakis la kompatindan knomon kaj disigis lin

ĉiudirekten, kaj ĉar neniu amiko apudestis por kolekti

la pecojn kaj rekunmeti lin, ili restis apartaj dum tre

multaj jaroj. Do, Via Moŝto, necesas kompreni ke ne

konvenas rikani pri drako.” 

La Reĝo atente aŭskultis Kalikoton. Diris li:

156

Ĉapitro Dek Kvar

“Nur necesos enĉenigi tiun drakon kiun Tititi-Huĉu

sendis ĉi tien, kaj tiel li ne povos atingi nin per siaj ungoj

kaj dentoj.” 

“Li ankaŭ elspiras flamojn,” Kalikot memorigis lin. 

“Nek mi nek miaj knomoj timas fajron,” diris Rugedo. 

“Nu, kion pri la Armeo de Ugabuo?” 

“Dek ses malkuraĝaj oficiroj kaj Tiktoko\! Mi eĉ povus

tute sola venki ilin; sed mi ne provos. Mi alvokos mian

knoman armeon por ke ili pelu la invadantojn el mia

teritorio, kaj se ni kaptos iujn el ili mi planas puŝi

pinglojn en ilin ĝis ili saltos pro doloro.” 

“Mi esperas ke vi ne dolorigos iun el la knabinoj,” 

diris Kalikot. 

“Mi dolorigos ĉiujn\!” muĝis la kolera Metala Monarko. 

“Kaj el tiu henanta Mulo mi faros hufosupon kaj per ĝi

mi manĝigos miajn knomojn por ke ĝi aldonu al ilia forto.” 

“Kial ne esti afabla al la fremduloj kaj liberigi vian

kaptiton, la fraton de la Vilulo?” proponis Kalikot. 

“Neniam\!” 

“Povus forpreni de vi multan ĝenon. Kaj vi ne volas

la Malbelulon.” 

“Mi ne volas lin, estas vere. Sed mi rifuzas permesi

ke iu ordonu al mi. Mi estas Reĝo de la Knomoj kaj mi

estas la Metala Monarko, kaj mi faros kion mi volas kaj

kiel mi volas kaj kiam mi volas\!” 

157

!(images/000021.png)

Tiktoko de Oz

Dirinte tiun parolon Rugedo ĵetis sian sceptron je la

kapo de Kalikot, tiel bone celigante ĝin ke la Reĝa

Ĉambelano devis faligi sin sur la plankon por eskapi ĝin. 

Sed la Aŭskultanto ne vidis la sceptron veni kaj ĝi tiom

proksimege pasis lian kapon ke ĝi forrompis la pinton de

unu el liaj longaj oreloj. Li faris timigan krion kiu tute

alarmis Rugedon, kaj la Reĝo bedaŭris la akcidenton ĉar

tiuj longaj oreloj de la Aŭskultanto estis vere valoraj por li. 

Do la Reĝo de la Knomoj forgesis koleri kontraŭ

Kalikot kaj ordonis sian Ĉambelanon alvoki Generalon

Guf kaj la knoman armeon kaj taŭge armi ilin. Post tio

ili marŝu al la buŝo de la tubo, kie ili kaptu la vojaĝantojn

tuj kiam ili aperos. 

158

!(images/000024.png)

ĈAPITRO 15

La Drako Defias Danĝeron

KVANKAM la veturo tra la Tubo estis pli longa, ĉifoje, 

ol antaŭe, ĝi estis multe pli komforta tiel ke ĝi ĝenis

neniun ajn el niaj amikoj. Plejparte ili interparoladis kaj

ĉar la drako estis bonhumora kaj amis la sonon de sia

propra voĉo ili baldaŭ bone konis lin kaj akceptis lin kiel

kunulon. 

“Komprenu,” diris Vilulo, laŭ sia honesta maniero, 

“Kuoks estas nia amiko, kaj sekve la drako estas bonulo. 

Se li estus malamiko anstataŭ amiko, mi estas certa ke

mi multe malŝatus lin, ĉar lia spiro odoras sulfure, li estas

tre aroganta kaj tiom forta kaj feroca ke li estus tre

danĝera malamiko.” 

159

Tiktoko de Oz

“Jes ja,” respondis Kuoks, kiu aŭskultis tiun parolon

plezure; “mi supozas ke mi estas tiom terura kiom iu ajn

vivanto. Al mi plaĉas ke vi trovas min aroganta, ĉar tio

pruvas ke mi konas miajn bonajn kvalitojn. Kaj ke mia

spiro odoras sulfure, mi ne kulpas pri tio, kaj iam mi

renkontis viron kies spiro odoris pro cepoj, kaj mi opinias

tion multe pli malbona.” 

“Ne mi,” diris Betinjo; “mi amas cepojn.” 

“Kaj mi amas sulfuron,” deklaris la drako, “do ni ne

kverelu pri diversaj preferoj.” 

Dirinte tion, li enspiregis kaj elĵetis el sia buŝo flamon

dek kvin metrojn longa. La sulfuro tusigis Betinjon, sed

ŝi memoris pri la cepoj kaj diris nenion. 

Ili tute ne sciis kioman distancon ili jam trairis la

centron de la tero, nek kiam anticipi la finiĝon de la

veturo. Unufoje la knabineto komencis:

“Kiam ni atingos la fundon de ĉi tiu truo? Kaj, Vilulo, 

ĉu ne estas strange ke la nuna fundo estis la supro kiam

ni falis alidirekten?” 

“Kio perpleksigas min,” diris Fajliloj, “estas ke ni povas

fali ambaŭdirekten.” 

“Ti-o,” anoncis Tiktoko, “es-tas ĉar la mon-do es-tas

ron-da.” 

“Precize,” respondis Vilulo. “La mekanismo en via kapo

bonege funkcias, Tiktoko. Vi scias, Betinjo, ke ekzistas io

160

Ĉapitro Dek Kvin

nomata la Allogo de Gravito, kiu tiras ĉion direkte al la

centro de la tero. Pro tio ni falas el la lito, kaj tial ĉio

kroĉiĝas al la surfaco de la tero.” 

“Do kial ĉiu ne iras al la centro de la tero?” demandis

la knabineto. 

“Mi supozis ke vi demandos al mi pri tio,” respondis

Vilulo malfeliĉavoĉe. “La kialo, kara, estas ke la tero estas

tiom solida ke aliaj solidaĵoj ne povas trairi ĝin. Sed kiam

estas truo, kiel ĉikaze, ni falas rekte al la centro de la

mondo.” 

“Kial ni ne haltas tie?” demandis Betinjo. 

“Ĉar ni tiom rapidas ke ni portiĝas ĝis la alia fino.” 

“Mi ne komprenas tion, kaj dolorigas mian kapon kiam

mi klopodas kompreni ĝin,” ŝi diris post kelka pensado. 

“Unu aĵo tiras nin al la centro kaj alia aĵo puŝas nin for

de ĝi. Sed—” 

“Bonvolu ne demandi al mi la kialon,” interrompis la

Vilulo. “Se vi ne komprenas, ni forlasu la termon.” 

“Ĉu *vi* komprenas?” ŝi demandis. 

“Ne ĉia magio estas en felando,” li diris serioze. 

“Ekzistas multa magio en la tuta Naturo, kaj vi povas

vidi ĝin egale facile en Usono, kie vi kaj mi iam loĝis, 

same kiel ĉi tie.” 

“Mi neniam vidis ĝin,” ŝi respondis. 

“Ĉar vi tiom kutimis al ĝi ke vi ne konsciis ke ĝi

161

Tiktoko de Oz

estas magio. Ĉu io povus esti pli mirinda ol kiam ni vidas

floron kreski kaj burĝoni, aŭ kiam ni akiras lumon el la

elektro en la aero? La bovinoj kiuj fabrikas lakton nepre

enhavas mekanismon tutsame nekredeblan kiel tiu en la

kupra korpo de Tiktoko, kaj eble vi rimarkis ke—” 

Kaj tiam, antaŭ ol Vilulo povis fini sian parolon, la

forta taglumo subite aperis al ili, pliheliĝis, kaj plene

kovris ilin. La ungoj de la drako ne plu gratadis la

metalan Tubon, ĉar li ĵetiĝis en la liberan aeron tridek

metrojn aŭ pli kaj flugis tiom for de la dekliva truo

ke li surteriĝis sur la pinto de monto tuj super la

enirejo de la multaj subteraj kavernoj de la Reĝo de

la Knomoj. 

Kelkaj oficiroj falis de siaj seĝoj kiam Kuoks trafis

la teron, sed plejparte la pasaĝeroj de la drako sentis

nur malgrandan frapon. Ĉiuj ĝojis denove esti sur la

solida tero kaj ili tuj degrimpis kaj komencis

ĉirkaŭrigardi. Iom strange, tuj kiam ili deiris de la

drako, la seĝoj ligitaj al la dorso de la monstro

malaperis, kaj tio verŝajne okazis ĉar ili ne plu utilis

kaj ĉar Kuoks aspektis multe pli digna pro siaj ne plu

kovritaj skvamoj. Kompreneble li ankoraŭ havis la

kvardek metrojn da rubando ĉirkaŭ sia kolo, kaj ankaŭ

la grandan medalionon, sed ili nur aspektigis lin “bele

kostumita,” laŭ komento de Betinjo. 

162

!(images/000028.png)

Tiktoko de Oz

Nun la armeo de knomoj grupiĝis dense ĉirkaŭ la

buŝo de la Tubo, por esti pretaj kapti la bandon de

invadantoj tuj kiam ili elĵetiĝos. Efektive, centoj da

knomoj grupiĝis, kaj ilin komandis Guf, ilia plej fama

Generalo. Sed ili ne anticipis ke la drako flugos tiom

alten, kaj li tiom subite ĵetiĝis el la Tubo ke plene

surprizis ilin. Kiam la knomoj frotis la miron el siaj

okuloj kaj denove povis pensi klare, ili trovis la drakon

trankvile sidanta sur la montoflanko multe super iliaj

kapoj, dum la aliaj fremduloj staris grupe kaj trankvile

subrigardis ilin. 

Generalo Guf koleris pro la eskapo, kvankam nur li

mem kulpis. 

“Subiru por kaptiĝi\!” li kriis, skuante sian glavon je ili. 

“Supreniru por kapti nin—se vi kuraĝas\!” respondis

Reĝino Kaj, kiu streĉadis la risortojn de sia Ordinara

Soldato, por ke li povu pli vigle batali. 

La unua respondo de Guf estis kolerega muĝo pro la

defio; post tio li turnis sin kaj ordonis al siaj knomoj. Ili

ĉiuj estis armitaj per akraj lancoj kaj unuanime ili levis

la lancojn kaj ĵetis ilin rekte kontraŭ siajn malamikojn, 

tiel ke ili rapidis tra la aero kiel perfekta nubo da flugantaj

armoj. 

Iom da damaĝo eble rezultus se la drako ne rapide

rampus antaŭ la aliajn, ĉar lia korpo estis tiom granda ke

164

Ĉapitro Dek Kvin

ĝi ŝildis ĉiun el ili, inkluzive de Hanĉjo. La lancoj trafis

la arĝentajn skvamojn de Kuokso kaj poste falis senefike

al la tero. Kompreneble ili estis magiaj lancoj kaj ĉiuj tuj

resaltis al la manoj de la ĵetintoj, sed eĉ Guf povis vidi

ke estus senutile ripeti la atakon. 

Nun estis la vico de Reĝino Kaj ataki, do la

Generaloj kriis “An—taŭ—en marŝu\!” kaj la Koloneloj

kaj Majoroj kaj Kapitanoj ripetis la ordonon kaj la brava

Armeo de Ugabuo, kiu ŝajne konsistis plejparte el

Tiktoko, marŝis unuope cele la knomojn, dum Betinjo

kaj Polikromo hurais kaj Hanĉjo laŭte muĝis “Hi-ha\!” 

kaj Vilulo kriis “Hura\!” kaj Reĝino Kaj kriegis: “Ataku, 

Tiktoko—ataku\!” 

La knomoj ne atendis por ke la Horloĝfunkcia homo

ataku sed tuj malaperis en la subterajn kavernojn. Ili grave

eraris pro sia rapido, ĉar Tiktoko apenaŭ faris dek du

paŝojn antaŭ ol lia kupra piedfingro frapiĝis per roko kaj

li falis sur la teron, kie li kriis: “Le-vu mi-n\! Le-vu mi-n\! 

Le-vu mi-n\!” ĝis Vilulo kaj Fajliloj antaŭenkuris kaj

resurpiedigis lin. 

La drako ridis mallaŭte kaj kaŝe dum li gratis sian

maldekstran orelon per malantaŭa ungo, sed neniu multe

atentis Kuokson ĝuste tiam. 

Al Kaj kaj ŝiaj oficiroj estis evidente ke ne eblas batali

se la malamikoj ne ĉeestas, kaj por trovi la malamikojn

165

!(images/000030.png)

Tiktoko de Oz

ili devos kuraĝe eniri la subteran Regnon de la Knomoj. 

Tiom aŭdaca paŝo necesigas militkoncilion. 

“Ĉu vi ne opinias ke estos plej bone ke mi vizitu

Rugedon kaj obeu la ordonojn de la Jinjino?” demandis

Kuoks. 

“Neniel\!” respondis Reĝino Kaj. “Ni jam forpelis la

armeon de knomoj kaj la sola restanta tasko estas trudi

nin en tiujn kavernojn kaj konkeri la Reĝon de la Knomoj

kaj lian tutan popolon.” 

“Tio ŝajnas al mi iom granda tasko,” diris la drako, 

fermante siajn okulojn dormeme. “Sed agu laŭvole, kaj

mi atendos. Ne rapidu nur por mi. Mi vivas milojn

da jaroj kaj kelkataga prokrasto tute neniom gravas al

mi, kaj verŝajne mi dormos ĝis venos la tempo ke mi

agu.” 

Kajon provokis tiu parolo. 

“Tutegale vi reiru al Tititi-Huĉu nun,” ŝi diris, “ĉar la

Reĝo de la Knomoj jam preskaŭ konkeriĝis.” 

Sed Kuoks kapneis. “Ne,” diris li; “mi atendos.” 

166

!(images/000034.png)

!(images/000004.png)

ĈAPITRO 16

La Kaprica Knomo

VILULO diris nenion dum la konversacio inter Reĝino

Kaj kaj Kuoks, simple ĉar li ne opiniis la temon

prikverelinda. Sekura en lia poŝo kuŝis la Amo-Magneto, 

kiu neniam malsukcesis gajni ĉiun koron. La knomoj, li

sciis, estis kiaj la senkoraj Rozoj kaj tial ili estos

amikigeblaj tuj kiam li montros la magian talismanon. 

Vilulo ĉefe maltrankvilis pri la problemo atingi la

Regnon de Rugedo kaj nun kiam la enirejo kuŝis antaŭ

li li estis certa ke li povos savi sian perditan fraton. Kaj

kaj la drako kverelu pri kiu konkeru la knomojn, se ili

volas; Vilulo lasos ilin provi, kaj se ili malsukcesos li mem

havas en sia poŝo konkerilon. 

168

Ĉapitro Dek Ses

Sed Kaj estis certa ke ŝi ne povos malsukcesi, ĉar ŝi

opiniis ke ŝia Armeo povas fari kion ajn. Do ŝi kunvokis

la oficirojn kaj ordonis al ili kiel ili agu, kaj ŝi ankaŭ

instrukciis al Tiktoko pri kion li faru kaj diru. 

“Bonvolu ne pafi per via pafiilo krom se absolute

necesos,” ŝi pludiris, “ĉar mi ne volas esti kruela aŭ verŝi

sangon—krom se nepre necesos.” 

“Bo-ne,” respondis Tiktoko; “sed mi kre-das ke

Ru-ge-do ne san-gus eĉ se mi ple-ni-gus li-n per tru-oj

kaj me-tus li-n en cid-ro-pre-mi-lo-n.” 

Tiam la oficiroj enviciĝis, la kvar Generaloj kvarope kaj

poste la kvar Koloneloj kaj la kvar Majoroj kaj la kvar

Kapitanoj. Ili eltiris siajn brilantajn glavojn kaj ordonis ke

Tiktoko marŝu kaj li marŝis. Dufoje li stumblis, ĉar lin

faligis la krudaj rokoj, sed kiam li atingis la glatan vojon

li pli bone sukcesis. En la mornecan buŝon de la enirejo

de la kaverno li paŝis senhezite, kaj post li fiere paŝis la

oficiroj kaj Reĝino Kaj. La aliaj atendis iomete, por vidi

kio okazos. 

Kompreneble la Reĝo de la Knomoj sciis ke ili venas, 

kaj estis preta ricevi ilin. Tuj interne de la roka koridoro

kondukanta al la juvelita tronĉambro estis profunda truo, 

kutime kovrita. Rugedo ordonis ke oni forprenu la

kovrilon kaj nun ĝi estis malferma, apenaŭ videbla en la

senlumeco. 

169

Tiktoko de Oz

La cirkonferenco de la truo estis tiom granda ke ĝi preskaŭ

plenigis la koridoron kaj restis nur sufiĉa spaco por lasi ke oni

ĉirkaŭmarŝu ĝin se oni premas sin al la rokaj muroj. Tion

faris Tiktoko, ĉar liaj kupraj okuloj vidis la truon klare kaj li

evitis ĝin; sed la oficiroj marŝis rekte en la truon kaj falis

amasiĝinte sur la fundon. Momenton poste Reĝino Kaj ankaŭ

marŝis en la truon, ĉar ŝi tenis sian mentonon alta en la aero

kaj ne atentis pri kien ŝi metis siajn piedojn. Poste unu el la

knomoj tiris stangeton kiu remetis la kovrilon sur la truon kaj

tiel firme kaptis la oficirojn de Ugabuo kaj ilian Reĝinon. 

Rilate al Tiktoko, li plu marŝis rekte al la kaverno kie

Rugedo sidis en sia trono kaj tie li frontis la Reĝon de

la Knomoj kaj diris:

“Mi nun kon-ke-ras vi-n en la no-mo de Re-ĝi-no Kaj

Ce-te-r de U-ga-bu-o, ki-es Ar-me-o mi es-tas, kaj mi

de-kla-ras vi-n ŝi-a kap-ti-to\!” 

Rugedo ridis je li. 

“Kie estas tiu fama Reĝino?” li demandis. 

“Ŝi es-tos ĉi ti-e post mi-nu-to,” diris Tiktoko. “Eb-le

ŝi hal-tis por li-gi si-a-n ŝu-la-ĉo-n.” 

“Nu, jen, Tiktoko,” komencis la Reĝo de la Knomoj

per severa voĉo, “jam sufiĉis la absurdaĵoj. Via Reĝino kaj

ŝiaj oficiroj estas ĉiuj kaptitaj, mi jam superfortis ilin, do

eble vi diros al mi kion vi intencas fari.” 

“La or-do-no es-tis ke mi kon-ke-ru vi-n,” respondis

170

!(images/000035.png)

Tiktoko de Oz

Tiktoko, “kaj mi-a me-ka-nis-mo laŭ-eb-le plej zor-ge

stre-bis o-be-i la or-do-no-n.” 

Rugedo batis sian gongon kaj Kalikot aperis, tuj sekvate

de Generalo Guf. 

“Prenu tiun kuprulon en la laborejojn kaj devigu lin

marteladi oron,” ordonis la Reĝo. “Ĉar li funkcias per

mekanismo li sendube senpaŭze laboros. Estus preferinde

ke li neniam estu kreita, sed ĉar li ekzistas mi de nun

bone utiligos lin.” 

“Se vi klo-po-dos kap-ti mi-n,” diris Tiktoko, “mi

ba-ta-los.” 

“Ne batalu\!” kriis Generalo Guf serioze, “ĉar estos

senutile rezisti kaj eble vi vundos iun.” 

Sed Tiktoko levis sian pafilon kaj celis, kaj ne sciante

kian damaĝon farus la pafilo, la knomoj timis fronti ĝin. 

Dum li tiel defiis la Reĝon de la Knomoj kaj liajn

ĉefoficistojn, Betinjo Bobin trankvile rajdis en la reĝan

kavernon, sidante sur la dorso de sia mulo Hanĉjo. La

knabineton tedis atendo por ke “io okazu” do ŝi venis por

vidi ĉu Rugedo estas kaptita. 

“Najlojn kaj bulojn\!” muĝis la Reĝo; “kiel vi aŭdacas

venigi tiun beston ĉi tien kaj eniri neanoncite?” 

“Mi vidis neniun kiu anoncu min,” respondis Betinjo. 

“Mi supozas ke viaj servistoj ĉiuj estis okupataj. Ĉu vi

jam estas konkerita?” 

172

Ĉapitro Dek Ses

“Ne\!” kriis la Reĝo, preskaŭ freneza pro kolerego. 

“Do bonvolu doni al mi manĝaĵon, ĉar mi malsategas,” 

diris la knabino. “Sciu, ĉi tia konkerado multe similas al

atendo por cirkoparado, ĝi bezonas multan tempon por

aperi kaj en la realo ne montriĝas tre impona.” 

La knomojn multe mirigis tiu parolo kaj dum kelka

tempo ili nur povis rigardi ŝin malŝate kaj silente, ĉar ili

ne trovis vortojn dirindajn. La Reĝo fine resukcesis uzi

sian langon kaj diris:

“Terrampulo\! tiu malrespekto al mia moŝteco

kondamnas vin al morto. Vi estas ordinara mortipovulo, 

kaj ĉesigi la vivadon de mortipovulo estas tiom facile ke

mi ne devigos vin atendi eĉ duone tiom longatempe kiom

vi atendis ke mi konkeriĝu.” 

“Mi preferas ke vi ne ĉesigu mian vivadon,” komentis

Betinjo, deirante de la dorso de Hanĉjo kaj ekstarante

apud lin. “Kaj nur tre malinda Reĝo mortigus vizitanton

dum ŝi malsatas. Se vi donos al mi manĝaĵon, mi diskutos

tiun mortigotemon kun vi; sed, mi avertas vin jam nun

ke mi ne aprobas ĝin, kaj neniam aprobos ĝin.” 

Ŝia trankvileco kaj manko de timo imponis al la Reĝo de

la Knomoj, kvankam li intense malamis ĉiujn mortipovulojn. 

“Kion vi volas manĝi?” li demandis bruske. 

“Nu, ŝinkan sandviĉon, eble; aŭ eble paron da bone

boligitaj ovoj—” 

173

Tiktoko de Oz

“Ovoj\!” kriis la tri knomoj kiuj ĉeestis, timtremante

tiom ke iliaj dentoj klakadis. 

“Kio estas?” demandis Betinjo mirante. “Ĉu ovoj tiom

multekostas ĉi tie kiom ĉehejme?” 

“Guf,” diris la Reĝo agitite, turnante sin al sia

Generalo, “ni detruu tiun aŭdacan mortipovulon tuj\! Prenu

ŝin kaj trenu ŝin al la Ŝlima Kavo kaj enŝlosu ŝin.” 

Guf rigardetis al Tiktoko, kies pafilo ankoraŭ celis, sed

ĝuste tiam Kalikot kaŝe iris malantaŭ la kuprulon kaj

piedbatis liajn genuartikojn tiel ke ili subite fleksiĝis

antaŭen kaj faligis Tiktokon al la planko, dum lia pafilo

falis de liaj manoj. 

Tiam Guf, vidante Tiktokon senhelpa, klopodis kapti

Betinjon. Samtempe la kalkanoj de Hanĉjo ekĵetiĝis kaj

trafis la Generalon ĝuste en tiu loko kie lia zono estis

bukita. Li leviĝis en la aeron rapide kiel kanonobuso, forte

frapis la Reĝon de la Knomoj kaj platigis lian Moŝton

kontraŭ la muron de roko aliflanke de la kaverno. Kune

ili falis al la planko konfuzitaj kaj ĉifitaj. Vidante tion

Kalikot flustris al Betinjo:

“Venu kun mi—rapidu\!—mi savos vin.” 

Ŝi rigardis en la vizaĝon de Kalikot necerte kaj konkludis

ke li aspektas honesta kaj bonhumora, do ŝi decidis sekvi lin. 

Li gvidis ŝin kaj la mulon tra pluraj koridoroj kaj en

malgrandan kavernon tre plaĉe kaj komforte meblitan. 

174

!(images/000019.jpg)

Ĉapitro Dek Ses

“Jen mia propra ĉambro,” diris li, “sed vi plenlibere

uzu ĝin. Atendu ĉi tie dum minuto kaj mi portos al vi

ion manĝeblan.” 

Kiam Kalikot revenis li portis pleton sur kiu estis

rostitaj agarikoj, bulko de minerala pano kaj iom da

petrolbutero. La buteron Betinjo ne povis manĝi, sed la

pano estis bona kaj la argarikoj bongustegaj. 

“Jen la ŝlosilo por la pordo,” diris Kalikot, “kaj estos

plej bone ke vi enŝlosu vin.” 

“Ĉu ankaŭ Polikromo kaj la Roza Princino povos veni

ĉi tien?” ŝi demandis. 

“Eble. Kie ili estas?” 

“Mi ne scias. Mi postlasis ilin ekstere.” 

“Nu, se vi aŭdos tri frapojn sur la pordo, malfermu ĝin,” 

diris Kalikot; “sed neniun enlasu kiu ne faros tri frapojn.” 

“Bone,” promesis Betinjo, kaj post la foriro de Kalikot

el la komforta kaverno ŝi fermis kaj ŝlosis la pordon. 

Dume Kaj kaj ŝiaj oficiroj, trovinte sin kaptitaj en la

truo, kriadis kaj kriegis ĝis ili laciĝis, sed neniu venis helpi

ilin. Estis tre senlume kaj malsekete en la truo kaj ili ne

povis elgrimpi ĉar la muroj estis pli altaj ol iliaj kapoj

kaj la kovrilo estis fermita. Unue la Reĝino estis kolera, 

poste ĉagrenita, kaj post tio senkuraĝigita; sed la oficiroj

nur timis. Ĉiu el la kompatinduloj elkore volis esti denove

en Ugabuo prizorgante sian fruktarbaron, kaj kelkaj estis

175

Tiktoko de Oz

tiom malfeliĉaj ke ili komencis riproĉi Kajon kiu kaŭzis

por ili tiom da ĝenoj kaj danĝero. 

Fine la Reĝino sidiĝis sur la fundo de la truo kaj

apogis sian dorson per la muro. Bonŝance ŝia akra kubuto

tuŝis sekretan risorton en la muro kaj granda plata roko

svingiĝis interne. Kaj falis sur sian dorson, sed la postan

momenton ŝi eksaltis kaj kriis al la aliaj:

“Irejo\! Irejo\! Sekvu min, bravuloj, kaj ni ankoraŭ eble

eskapos.” 

Ŝi komencis rampi tra la irejo, kiu estis egale senluma

kaj malseketa kiel la truo, kaj la oficiroj sekvis ŝin unuope. 

Ili rampis, kaj rampis plu, kaj ankoraŭ plu rampadis, ĉar

la irejo ne estis sufiĉe granda por ke ili staru rekte. Ĝi

turniĝis tien kaj tordiĝis alien, kelkfoje kiel korktirilo, 

kelkfoje zigzage, sed malofte ĝi kondukis longe kaj rekte. 

“Ĝi neniam finiĝos—neniam\!” ĝemis la oficiroj, kiuj

trovis la haŭton sur siaj genuoj forfrotata de la krudaj rokoj. 

“Ĝi *devos * finiĝi,” respondis Kaj kuraĝe, “alie oni ja ne

farus ĝin. Ni ne scias kien ĝi kondukas, sed kia ajn loko

estas pli bona ol tiu abomeninda truo.” 

Do ŝi plu rampis, kaj la oficiroj plu rampis, kaj dum ili

rampis tra tiu aĉa subtera koridoro Polikromo kaj Vilulo kaj

Fajliloj kaj la Roza Princino, kiuj staradis ekster la enirejo

de la regno de Rugedo, demandis al si pri kio okazis al ili. 

176

!(images/000005.png)

ĈAPITRO 17

Tragika Transformo

“NI ne maltrankviliĝu,” diris Vilulo al siaj akompanantoj, 

“ĉar la Reĝino eble bezonos multan tempon por konkeri

la Metalan Monarkon, pro tio ke Tiktoko devas ĉion fari

laŭ sia malrapida, mekanika maniero.” 

“Ĉu vi supozas ke ili verŝajne malsukcesos?” demandis

la Roza Princino. 

“Jes ja,” respondis Vilulo. “Tiu Reĝo de la Knomoj vere

estas potenca persono kaj havas multegajn knomojn por

helpi sin, sed nia kuraĝa Reĝino komandas nur

Horloĝfunkcian Homon kaj bandon de senkuraĝaj oficiroj.” 

“Ŝi devintus lasi ke Kuoks faru la konkeradon,” diris

Polikromo, dancante leĝere sur roka pinto kaj flirtigante

177

Tiktoko de Oz

siajn belajn drapiraĵojn. “Sed eble la drako saĝe lasis ke

ŝi iru la unua, ĉar kiam ŝi malsukcesos konkeri Rugedon

eble ŝi fariĝos pli modestambicia.” 

“Kie nun estas la drako?” demandis Ozga. 

“Tie supre sur la rokoj,” respondis Fajliloj. “Rigardu, 

kara; kaj vi vidos lin de ĉi tie. Li diris ke li iomete

ripozos dum ni priagos Rugedon, kaj li aldonis ke post

nia plena fiasko li vekiĝos kaj rapidtuje konkeros la

Reĝon de la Knomoj, laŭ la ordono de lia mastro la

Jinjino.” 

“Kuoks havas bonan intencojn,” diris Vilulo, “sed mi

opinias ke ni ne bezonos lian servon; ĉar tuj kiam mi

certos ke Reĝino Kaj kaj ŝia armeo malsukcesis konkeri

Rugedon, mi eniros la kavernon kaj montros al la Reĝo

la Amo-Magneton. Tion li ne povos rezisti; sekve la

konkero facile efektiviĝos.” 

Tiun parolon de Vilulo aŭdis la Longorela Aŭskultanto, 

kiu tiumomente staris apud Rugedo. Ĉar kiam la Reĝo

kaj Guf rekonsciiĝis post la piedbato farita de Hanĉjo kaj

relevis sin, ilia unua ago estis surdorsigi Tiktokon kaj meti

pezan diamanton sur lin, por ke li ne povu relevi sin. 

Post tio ili zorge metis lian pafilon en angulon de la

kaverno kaj la Reĝo sendis Gufon alvenigi la Longorelan

Aŭskultanton. 

La Aŭskultanto ankoraŭ koleris Rugedon pro ĉi ties ago

178

!(images/000008.png)

Tiktoko de Oz

rompi lian orelon, sed li agnoskis la Reĝon de la Knomoj

sia mastro kaj pretis obei liajn ordonojn. Do li ripetis la

parolon de Vilulo al la Reĝo, kiu tuj konsciis ke lian

Regnon frontas granda danĝero. Ĉar Rugedo sciis pri la

Amo-Magneto kaj lin ege malplezurigis la penso ke eble

Vilulo montros al li la magian talismanon kaj transformos

la tutan malamon en lia koro en amon. Rugedo fieris pri

sia malamo kaj malamis ĉian amon. 

“Vere,” li diris, “mi preferus konkeriĝi kaj perdi mian

riĉon kaj mian Regnon ol rigardi tiun aĉan Amo-

Magneton. Kiel mi malebligos ke Vilulo prenos ĝin el sia

poŝo?” 

Kalikot revenis al la kaverno sufiĉatempe por aŭdi tiun

demandon, kaj ĉar li estis lojala knomo kaj fervoris helpi

sian Reĝon, li respondis per la diro:

“Se ni povos ligi la brakojn de Vilulo firme al lia

korpo, li ne povos preni la Amo-Magneton el sia poŝo.” 

“Vere\!” kriis la Reĝo ĝojante pro tiu facila solvo de la

problemo. “Tuj venigu dekdu knomojn kun ŝnuroj kaj loku

ilin en la koridoro kie ili povos kapti kaj ligi Vilulon tuj

kiam li eniros.” 

Tion faris Kalikot, kaj dume la rigardantoj ekster la

enirejo pli kaj pli malkvietiĝis pri siaj amikoj. 

“Mi ne multe maltrankvilas pri la Ugabuanoj,” diris

Polikromo, kiu serioziĝis pro la atendado kaj eble iom

180

Ĉapitro Dek Sep

nervoziĝis, “ĉar ili ne estas mortigeblaj, kvankam Rugedo

eble ja povus multe suferigi ilin kaj eĉ plene detrui ilin. 

Sed estis malsaĝe permesi ke Betinjo kaj Hanĉjo eniru

solaj la kavernojn. La knabineto estas mortipova kaj havas

tute neniajn magipovojn, do se Rugedo kaptos ŝin ŝi estos

plene je lia dispono.” 

“Ja estas vere,” respondis Vilulo. “Mi malvolonte trovus

ke iu katastrofo trafis malgrandan Betinjon, do mi deziras

jam nun eniri kaj fini nian maltrankvilon.” 

“Ni akompanu vin,” asertis Fajliloj, “ĉar per la Amo-

Magneto vi povos rapide komplezigi la Reĝon de la

Knomoj.” 

Tiel oni decidis ne plu atendi. Vilulo la unua marŝis

tra la enirejon, kaj post li sekvis la aliaj. Ili ne anticipis

danĝeron al si mem, kaj Vilulon, kiu marŝis kun la

manoj en siaj poŝoj, multe surprizis ke ŝnuro ekĵetiĝis

el la mallumo kaj ĉirkaŭis lian korpon, ligante liajn

brakojn tiom firme ke li ne povis eĉ tiri siajn manojn

el la poŝoj. Vidiĝis pluraj ridetantaj knomoj, kiuj rapide

nodigis la ŝnurojn kaj poste kondukis la kaptiton laŭ

la koridoro al la kaverno. Oni tute ne atentis la aliajn, 

sed Fajliloj kaj la Princino sekvis Vilulon, decidinte ne

dizerti sian amikon kaj esperante ke oportuno troviĝos

por savi lin. 

Kaj Polikromo, nu tuj kiam ŝi vidis ke Vilulo kaptiĝis

181

Tiktoko de Oz

ŝi turnis sin kaj retrokuris leĝere tra la koridoro kaj la

elirejon. Post tio ŝi facile saltis de roko al roko ĝis ŝi

haltis apud la granda drako, kiu kuŝis profunde

dormante. 

“Vekiĝu, Kuoks\!” ŝi kriis. “Nun venis la horo por

agi.” 

Sed Kuoks ne vekiĝis. Li kuŝis kvazaŭ en tranco, tute

senmova, kun siaj enormaj okuloj firme fermitaj. La

palpebroj surhavis grandajn arĝentajn skvamojn, same kiel

la cetero de lia korpo. 

Polikromo povintus kredi Kuokson morta se ŝi ne scius

ke drakoj nur malfacile mortas aŭ se ŝi ne rimarkus ke

lia korpo ŝvelas dum li spiras. Ŝi prenis rokeron kaj batadis

liajn palpebrojn per ĝi, dirante:

“Vekiĝu, Kuoks—vekiĝu\!” Sed li rifuzis vekiĝi. 

“Ve, estas domaĝe\!” ĝemis la bela Filino de la Ĉielarko. 

“Kiu estas la plej bona kaj plej certa metodo veki drakon? 

Eble ĉiuj niaj amikoj kaptiĝos kaj detruiĝos dum tiu

granda besto dormas.” 

Ŝi ĉirkaŭmarŝis Kuokson du- aŭ tri-foje, penante trovi

senteman lokon sur lia korpo kie bato aŭ puŝo sentiĝus; 

sed li kuŝis etendite sur la rokoj kun sia mentono plate

sur la tero kaj liaj kruroj tiritaj sub lian korpon, kaj oni

povis vidi nur lian dikan ĉielbluan haŭton—pli dikan ol

tiu de rinocero—kaj liajn arĝentajn skvamojn. 

182

!(images/000022.png)

Tiktoko de Oz

Post tio, fine sen espero veki la beston, kaj maltrankvila

pri la sorto de siaj amikoj, Polikromo rekuris al la enirejo

kaj rapidis laŭ la koridoro en la kavernon de la Reĝo de

la Knomoj. 

Tie ŝi trovis Rugedon ripozanta sur sia trono kaj

fumanta longan pipon. Apud li staris Generalo Guf kaj

Kalikot, kaj staris antaŭ la Reĝo la Roza Princino, Fajliloj

kaj Vilulo. Tiktoko ankoraŭ kuŝis sur la planko, pezigita

per la granda diamanto. 

Rugedo nun estis pli kontenta. Unu post la alia li

renkontis la invadantojn kaj facile kaptis ilin. La

timegata Amo-Magneto ja estis en poŝo de Vilulo, nur

unu-du metrojn for de la Reĝo, sed Vilulo ne povis

montri ĝin kaj nur se la okuloj de Regedo vidus la

talismanon ĝi povus efiki al li. Rilate al Betinjo Bobin

kaj ŝia mulo, li kredis ke Kalikot metis ilin en la

Ŝliman Kavon, kaj li supozis ke Kaj kaj ŝiaj oficiroj

estas sekure kaptitaj kaj restantaj en la truo. Rugedo

ne timis Fajlilojn aŭ Ozgan, sed por esti certa li ordonis

ke oni metu orajn manligilojn sur iliajn pojnojn. Tio

ne multe ĝenis ilin sed ja neebligis ke ili ataku, se ili

volus ataki. 

La Reĝo de la Knomoj, kredante sin firma mastro

de la situacio, estis ridanta kaj rikananta pri siaj kaptitoj

kiam Polikromo, elegante bela kaj dancante kiel

184

Ĉapitro Dek Sep

lumradio, eniris la kavernon. 

“Oho\!” kriis la Reĝo; “Ĉielarko sub la tero, ĉu?” Li

rigardis firme Polikromon, kaj eĉ pli firme, kaj post tio li

rektiĝis kaj premis la ĉifojn el sia robo kaj bonordigis sian

barbon. “Jadi,” diris li, “vi estas allogega; krome, mi

perceptas ke vi estas feino.” 

“Mi estas Polikromo, Filino de la Ĉielarko,” ŝi diris

fiere. 

“Nu,” diris Rugedo. “Vi plaĉas al mi. La aliajn mi

malamas. Mi malamas ĉiujn homojn—sed ne vin\! Ĉu vi

ŝatus loĝi ĉiam en ĉi tiu bela kaverno, Polikromo? 

Rimarku la juvelojn kiuj ornamas la murojn. Ili havas

ĉian koloron de via Ĉielarko—kaj estas malpli forglitemaj. 

Mi kolektigos por via ĉiutaga festeno rosgutojn kaj vi

estos Reĝino de ĉiuj miaj knomoj kaj tiros la nazon de

Kalikot laŭvole.” 

“Dankon sed ne,” ridis Polikromo. “Mia hejmo estas

en la ĉielo, kaj mi nur vizitas ĉi tiun solidan, malpuran

teron. Sed diru al mi, Rugedo, kial miaj amikoj estas

ligitaj per ŝnuroj kaj ĉenoj?” 

“Ili minacis min,” respondis Rugedo. “La malsaĝuloj ne

sciis kiom potenca mi estas.” 

“Do, ĉar ili nun estas sendanĝeraj, kial ne liberigi ilin

kaj resendi ilin al la surfaco de la tero?” 

“Ĉar mi malamas ilin kaj intencas suferigi ilin pro ilia

185

Tiktoko de Oz

invado. Sed mi marĉandos kun vi, dolĉa Polinjo. Restu ĉi

tie kaj loĝu kun mi kaj mi liberigos ĉiujn. Vi estos mia

filino aŭ edzino aŭ onklino aŭ avino—laŭ via prefero—

sed restu ĉi tie por ilumini mian obskuran regnon kaj

feliĉigi min\!” 

Polikromo mirante rigardis lin. Poste ŝi turnis sin al

Vilulo kaj demandis:

“Ĉu vi estas certa ke li ankoraŭ ne vidis la Amo-

Magneton?” 

“Tute certa,” respondis Vilulo. “Sed ŝajne vi mem estas

iaspeca Amo-Magneto, Polikromo.” 

Denove ŝi ridis kaj diris al Rugedo: “Eĉ ne por

liberigi miajn amikojn mi akceptus loĝi en via regno. 

Nek mi povus longe toleri la ĉeestadon de monstro kia

vi.” 

“Vi forgesas,” respondis la Reĝo, forte sulkigante la

frunton, “ke ankaŭ vi estas kaptita.” 

“Ne vere, Rugedo. La Filinon de la Ĉielarko ne povas

atingi via malico.” 

“Kaptu ŝin\!” subite kriis la Reĝo, kaj Generalo Guf

antaŭensaltis por obei. Polikromo staris tute senmove, sed

kiam Guf klopodis preni ŝin liaj manoj renkontis unu la

alian en la aero, kaj jam la Filino de la Ĉielarko estis

en alia parto de la ĉambro, ridante kaj trankvile kiel

antaŭe. 

186

!(images/000026.png)

Tiktoko de Oz

Plurfoje Guf strebis kapti ŝin kaj Rugedo eĉ venis de

sia trono por helpi sian Generalon; sed neniam ili povis

meti manon sur la belan ĉielfeinon, kiu flugetis tien kaj

tien rapide kiel la lumo kaj konstante defiis ilin per sia

gaja ridado dum ŝi evitis iliajn klopodojn. 

Do post iom da tempo ili ĉesis ĉasi kaj Rugedo reiris

al sia trono kaj viŝis la ŝviton de sia vizaĝo per fajne

teksita poŝtuko el orŝtofo. 

“Nu,” diris Polikromo, “kion vi intencas fari nun?” 

“Mi plezuriĝos, por kompensi la multajn ĝenojn al mi,” 

respondis la Reĝo de la Knomoj. Post tio li diris al

Kalikot: “Alvoku la ekzekutistojn.” 

Kalikot tuj eliris kaj baldaŭ revenis kun dudek knomoj, 

kiuj ĉiuj estis preskaŭ tiom fiaspektaj kiel ilia malamata

mastro. Ili portis orajn pinĉilojn, kaj pikilojn el arĝento, 

kaj krampojn kaj ĉenojn kaj diversajn timigaspektajn ilojn, 

ĉiuj el valoraj metaloj kaj ornamitaj per diamantoj kaj

rubioj. 

“Nu, Dolor,” diris Rugedo, parolante al la ĉefo de la

ekzekutistoj, “venigu la Armeon de Ugabuo kaj ilian

Reĝinon el la truo kaj torturu ilin ĉi tie antaŭ mi—antaŭ

ankaŭ iliaj amikoj. Estos ege amuze.” 

“Mi aŭdas Vian Moŝton, kaj mi obeas Vian Moŝton,” 

respondis Dolor, kaj li eliris kun siaj knomoj en la

koridoron. Post kelkaj minutoj li revenis kaj klinis sin

188

Ĉapitro Dek Sep

antaŭ Rugedo. 

“Ĉiuj estas for,” diris li. 

“For\!” kriis la Reĝo de la Knomoj. “Kie?” 

“Ili ne postlasis adreson, Via Moŝto; sed ili ne estas

en la truo.” 

“Pikoj kaj flakoj\!” muĝis la Reĝo; “kiu deprenis la

kovrilon?” 

“Neniu,” diris Dolor. “La kovrilo restis en sia loko, sed

la kaptitoj ne estis sub ĝi.” 

“Tiukaze,” minacvoĉis la Reĝo, strebante kaŝi sian

malplezuriĝon, “iru al la Ŝlima Kavo kaj alvenigu la

knabinon kaj la azenon. Kaj dum ni torturos ilin Kalikot

prenu cent knomojn kaj serĉu la eskapintajn kaptitojn—

la Reĝinon de Ugabuo kaj ŝiajn oficirojn. Se li ne trovos

ilin, mi torturos Kalikoton.” 

Kalikot foriris aspektante malĝoja kaj maltrankvila, ĉar

li sciis ke la Reĝo estas sufiĉe kruela kaj maljusta por

plenumi sian minacon. Ankaŭ Dolor kaj la ekzekutistoj

foriris, alidirekten, sed kiam ili revenis Betinjo Bobin ne

estis kun ili, nek Hanĉjo. 

“Estas neniu en la Ŝlima Kavo, Via Moŝto,” raportis

Dolor. 

“Ĵaluzaj ĵelekukoj\!” kriegis la Reĝo. “Ankoraŭ eskapo? 

Ĉu vi certas ke vi trovis la ĝustan kavon?” 

“Ekzistas nur unu Ŝlima Kavo, kaj neniu estas en ĝi,” 

189

Tiktoko de Oz

respondis Dolor sen dubo. 

Rugedo komencis alarmiĝi, krom esti kolera. Sed tiuj

trompitaj esperoj faris lin eĉ pli venĝema kaj li firigardis

la aliajn kaptitojn kaj diris:

“Ne gravas la knabino kaj la azeno. Ĉi tie estas

almenaŭ kvar kiuj ne povos eskapi mian venĝon. Mi

pensu; mi opinias ke mi alidecidos pri Tiktoko. Plene

blankvarmigu la oran fandujon, kaj ni enĵetos la kuprulon

kaj tute fandos lin.” 

“Sed, Via Moŝto,” protestis Kalkikot, kiu revenis al la

ĉambro sendinte cent knomojn por serĉi la Ugabuanojn, 

“memoru ke Tiktoko estas tre kurioza kaj interesa maŝino. 

Estus domaĝe maldoni al la mondo tian lertan

mekanikaĵon.” 

“Se vi plu parolos ankaŭ vi eniros fornon kun li\!” 

kriegis la Reĝo. “Vi enuigas min, Kalikot, kaj mi pripensas

transformi vin en terpomon kaj fari fritaĵojn el vi\! Nun

konsiderendas,” li diris malpli severtone, “la Vilulo. Ĉar li

posedas la Amo-Magneton, mi deziras transformi lin en

kolombon, kaj ni povos pafadi al li per la pafilo de

Tiktoko. Nu, temas pri tre interesa ceremonio kaj mi petas

ke vi ĉiuj atente observu min por vidi ke mi neniel

trompas vin.” 

Li venis el sia trono por stari antaŭ Vilulo, kaj

gestis per siaj manoj, kun la manplatoj malsupren

190

Ĉapitro Dek Sep

turnitaj, farante sep duoncirklojn super la kapo de la

viktimo, dirante per nelaŭta sed klara voĉtono la magian

vugvon:

“Adi, edi, idi, odi, udi, u-i-u\! 

Idu, ido, idi, ide, ida, vu\!” 

La efiko de tiu bone konata sorĉkanto estis tuja. 

Anstataŭ Vilulo bela kolombo kuŝis flirtante sur la planko, 

k u n s i a j fl u g i l o j l i g i t a j p e r m a l d i k a j ŝ n u r e t o j ĉirkaŭvinditaj. Rugedo ordonis al Dolor, kiu tranĉis la

ŝnuretojn per tondilo. Libera, la kolomo rapide supren

flugis sur ŝultron de la Roza Princino, kiu ame karesis

ĝin. 

“Tre bone\! Tre bone\!” kriis Rugedo, kunfrotante siajn

manojn gaje. “Unu malamiko estas venkita; nun ni

pritraktu la aliajn.” 

\(Eble estas dezirinde averti miajn legantojn ke ili ne

provu la ĉisupran transformon; ĉar, kvankam mi priskribis

precize la magian formulon, estas kontraŭleĝe en ĉiuj

civilizitaj landoj transformi personon en kolombon per la

vortoj uzitaj de Rugedo. Neniu leĝo malpermesis al la

Reĝo de la Knomoj fari tiun transformon, sed se magiisto

provus fari tion en iu alia lando, kaj sukcesus, tiu magiisto

severe puniĝus.\)

Kiam Polikromo vidis Vilulon transformita en kolombon

kaj konsciis ke Rugedo simile agos al la Princino kaj al

191

!(images/000031.png)

Tiktoko de Oz

Fajliloj, kaj ke Tiktoko baldaŭ fandiĝos en ujo, ŝi turnis

sin kaj kuris el la kaverno, tra la kaverno kaj reen al la

loko kie kuŝas dormante Kuoks. 

192

!(images/000033.png)

ĈAPITRO 18

Lerta Liberigo

LA okuloj de la granda drako estis ankoraŭ ŝlositaj

kaj li eĉ ronkis kvazaŭ malproksima tondro; sed

Polikromo nun sentis urĝegon, ĉar plia prokrasto

signifus ke ŝiaj amikoj detruiĝus. Ŝi prenis la perlan

ĉenon, al kiu la granda talismano estis ligita, kaj tiris

ĝin plenforte. 

La rezulto estis kuraĝiga. Kuoks ĉesis ronki kaj liaj

palpebroj moviĝetis. Do Polikromo denove ektiregis—kaj

denove—ĝis malrapide la grandaj palpebroj leviĝis kaj la

drako rigardis ŝin senŝancele. Diris li, dormeme:

“Kio estas, eta Polikromo?” 

“Rapidu\!” kriis Polikromo. “Rugedo kaptis ĉiujn niajn

193

Tiktoko de Oz

amikojn kaj tre baldaŭ detruos ilin.” 

“Nu, nu,” diris Kuoks, “mi suspektis ke tio okazos. 

Liberigu la vojon iomete, kara, kaj mi kuros al la kaverno

de la Reĝo de la Knomoj.” 

Ŝi retropaŝis iom kaj Kuoks levis sin sur siajn dikajn

krurojn, batis per sia longa vosto kaj jam post momentero

estis subenglitinta sur la rokoj kaj kurinta en la enirejon. 

Laŭlonge de la koridoro li rapidis, preskaŭ plenigante

ĝin per sia enorma korpo, kaj nun li puŝis sian kapon

en la juvelitan kavernon de Rugedo. 

Sed la Reĝo jam antaŭlonge faris planojn por kapti la

drakon, kiam ĝi aperos. Tuj kiam Kuoks puŝis sian kapon

en la ĉambron dika ĉeno falis el supre kaj ĉirkaŭis lian

kolon. Poste la finoj de la ĉeno sufoke kuntiriĝis—ĉar en

apuda kaverno mil knomoj tiregis ilin—tiel ke la drako

ne povis pli antaŭeniri al la Reĝo. Li ne povis uzi siajn

dentojn aŭ ungojn kaj ĉar lia korpo ankoraŭ estis en la

koridoro eĉ ne estis sufiĉa spaco por ke li batu siajn

malamikojn per sia terura vosto. 

Rugedo multe ĝojis pro la sukceso de sia ruzo. Li tuj

antaŭe transformis la Rozan Princinon en violonon kaj

estis preta transformi Fajlilojn en arĉon por la violono, kaj

kiam la drako alvenis por interrompi lin li kriis:

“Bonvenon, mia kara Kuoks, al mia reĝa amuzo. Ĉar

vi estas ĉi tie, vi observos iom da tre lerta magio, kaj

194

Ĉapitro Dek Ok

fininte pri Fajliloj kaj Tiktoko mi intencas transformi vin

en lacerteton—ĥameleonan—kaj vi loĝos en mia kaverno

por amuzi min.” 

“Bonvolu pardonu ke mi kontraŭdiras Vian Moŝton,” 

respondis Kuoks per trankvila voĉo, “sed mi kredas ke vi

ne plu faros magiajn agojn.” 

“Ĉu? Kial ne?” demandis la Reĝo surprizite. 

“Pro bona kialo,” diris Kuoks. “Ĉu vi vidas rubandon

ĉirkaŭ mia kolo?” 

“Jes; kaj mirigas min ke digna drako surhavas tian

stultaĵon.” 

“Ĉu vi klare vidas ĝin?” persistis la drako, ridetante

pro amuziĝo. 

“Jes,” deklaris Rugedo. 

“Do vi ne plu posedas magian povon kaj vi estas

senhelpa kiel omaro,” asertis Kuoks. “Mia granda mastro, 

Tititi-Huĉu, la Jinjino, sorĉis la rubandon tiel ke kiam

Via Moŝto rigardas ĝin ĉia scio pri magio tuj forlasas vin, 

kaj neniu magia formulo memorata de vi iam denove

plenumos vian volon.” 

“Pu\! Mi kredas ne eĉ unu vorton\!” kriis Rugedo, 

kvankam parte timigita. Li turnis sin al Fajliloj kaj strebis

transformi lin en violonarĉon. Sed li ne povis memori la

ĝustajn vortojn nek la mangestojn kaj post kelkaj provoj

li fine ĉesis provi. 

195

Tiktoko de Oz

Nun la Reĝo de la Knomoj tiom alarmiĝis ke li sekrete

tremis en siaj ŝuoj. 

“Mi konsilis ke vi ne kolerigu Tititi-Huĉun,” grumblis

Kalikot, “kaj nun vi vidas la rezulton de via malobeo.” 

Rugedo tuj ĵetis sian sceptron je la Reĝa Ĉambelano, 

kiu kiel kutime lerte evitis ĝin, kaj post tio li diris kun

klopodo aroganti:

“Ne gravas; mi ne bezonas magion por ebligi ke mi

detruu la invadantojn; fajro kaj la glavo efektivigos tion

kaj mi ankoraŭ estas Reĝo de la Knomoj kaj mastro de

mia Subtera Regno\!” 

“Denove mi petas pardonon ke mi devas kontraŭdiri,” 

diris Kuoks. “La Granda Jinjino ordonas ke vi foriru tuj

el ĉi tiu Regno kaj serĉu la surfacon de la tero, kie vi

eterne vagados, sen hejmo kaj sen lando, sen amiko kaj

sen servanto, kaj sen pli da riĉo ol vi portas kun vi en

viaj poŝoj. La Granda Jinjino estas tiom malavara ke li

permesos ke vi plenigu viajn poŝojn per juveloj aŭ oro, 

sed vi ne rajtos kunpreni ion alian.” 

Rugedo nun gapis al la drako miroplene. 

“Ĉu Tititi-Huĉu kondamnas min al tia sorto?” li

demandis raŭke. 

“Jes,” diris Kuoks. 

“ N u r ĉ a r m i ĵ e t i s k e l k a j n f r e m d u l o j n e n l a

Malpermesitan Tubon?” 

196

!(images/000092.jpg)

Ĉapitro Dek Ok

“Nur pro tio,” ripetis Kuoks per severa, kondamna

voĉo. 

“Nu, mi rifuzas. Kaj via freneza Jinjinaĉo ne povos

devigi min\!” deklaris Rugedo. “Mi intencas resti ĉi tie, 

Reĝo de la Knomoj, ĝis la fino de la mondo, kaj mi

defias vian Tititi-Huĉun kaj ĉiujn liajn feojn—kaj ankaŭ

lian mallertan mesaĝiston, kiun mi devis ĉeni\!” 

Denove la drako ridetis, sed la rideto ne estis tia ke

ĝi feliĉigis Rugedon. Anstataŭe, estis io tiom frida kaj

senkompata en la mieno de la drako ke la kondamnita

Reĝo de la Knomoj tremis kaj estis svenkora. 

Malmulte komfortigis Rugedon la scio ke la drako estas

ĉenita, kvankam li fanfaronis pri tiu fakto. Li gapis la

enorman kapon de Kuoks kvazaŭ fascinate kaj timo estis

en la okuloj de la olda Reĝo dum li rigardis la agojn de

lia malamiko. 

Ĉar la drako nun moviĝadis; ne abrupte, sed kvazaŭ

faronte ion. Tre zorgoplene li levis unu ungon, tuŝis la

bukon de la granda juvelita talismano kiu pendis ĉirkaŭ

lia kolo, kaj tuj ĝi larĝe malfermiĝis. 

Unue nemulto okazis; ses kokinovoj ruliĝis sur la

plankon kaj post tio la talismano per akrasona klik\! 

fermiĝis. Sed la efekto de tiu simpla evento rilate al la

knomoj estis nekredebla. Generalo Guf, Kalikot, Dolor kaj

lia grupo de ekzekutistoj ĉiuj staradis proksime al la pordo

197

Tiktoko de Oz

kondukanta al la vasta serio de subteraj kavernoj kiuj

konsistigis la regnon de la knomoj, kaj tuj kiam ili vidis

la ovojn ili sonigis ĥoron da timegoplenaj krioj kaj rapidis

tra la pordon, fermante ĝin antaŭ la vizaĝo de Rugedo

kaj metante multepezan bronzan riglilon trans ĝin. 

Rugedo, dancante pro teruriĝo kaj farante laŭtajn kriojn, 

nun saltis sur la sidlokon de sia trono por eskapi de la

ovoj, kiuj ruliĝadis senhalte al li. Eble tiuj ovoj, senditaj

de la saĝa kaj lerta Tititi-Huĉu, estis iel sorĉitaj, ĉar ili

senescepte ruliĝis sekvante Rugedon kaj atinginte la tronon

kie li rifuĝis ili komencis ruliĝi supren laŭ la kruroj al

la sidloko. 

La Reĝo ne povis toleri tion. Lia timego pri ovoj estis

reala kaj absoluta kaj li saltis de la trono al la centro de

la ĉambro kaj poste kuris al malproksima angulo. 

La ovoj sekvis, ruliĝante malrapide sed senpaŭze

liadirekten. Rugedo ĵetis sian sceptron je ili, kaj post tio

sian rubian kronon, kaj fine li detiris siajn pezajn orajn

sandalojn kaj furioze ĵetis ilin kontraŭ la alvenantajn

ovojn. Sed la ovoj evitis ĉiun ĵetaĵon kaj daŭrigis sian

proksimiĝon. La Reĝo staris tremante, liaj okuloj gapis pro

teruriĝo, ĝis ili estis nur duonan metron for; tiam per

vigla salto li supersaltis ilin kaj rapide kuris al la koridoro

kondukanta al la ekstera elirejo. 

Kompreneble la drako blokis la pordejon, ĉar li estis

198

Ĉapitro Dek Ok

ĉenita en la koridoro kun sia kapo en la kaverno, sed

kiam li vidis la Reĝon kuri liadirekten li kaŭriĝis kiel eble

plej multe kaj puŝis sian mentonon al la planko, lasante

malgrandan spacon inter sia korpo kaj la planko de la

koridoro. 

Rugedo ne eĉ momenton hezitis. Urĝite de timego, li

saltis sur la nazon de la drako kaj poste rampis al lia

dorso, kie li sukcesis puŝi sin tra la spacon. Pasinte la

kapon li disponis pri pli da spaco kaj li glitis laŭ la

skvamoj de la drako al lia vosto kaj post tie kurigis siajn

krurojn laŭeble plej rapide al la elirejo. Sen halti tie, ĉar

lia timo estis giganta, la Reĝo plukuris suben laŭ la monta

vojo, sed antaŭ ol tre longe iri li stumblis kaj falis. 

Kiam li relevis sin li rimarkis ke neniu sekvas lin, kaj

dum li penis denove spiri li ekmemoris la lastan dekreton

de la Jinjino—ke li estos pelita el sia Regno kaj devos

vagadi sur la faco de la tero. Nu, jen li estas, vere pelita

el sia kaverno; pelita de tiuj timigaj ovoj; sed li retroiros

kaj defios ilin; li ne akceptos perdi sian multevaloran

Regnon kaj siajn tiranajn povojn, nur ĉar Tititi-Huĉu diris

ke tiel devas esti. 

Do, kvankam ankoraŭ timante, Rugedo kuraĝigis sin

rampi retren laŭ la vojo al la enirejo, kaj alveninte tien

li vidis la ses ovojn kuŝantajn en vico tuj antaŭ la arka

enirejo. 

199

Tiktoko de Oz

Unue li haltis sendanĝere distance por pripensi la

aferon, ĉar la ovoj nun estis senmovaj. Dum li demandis

al si pri kio estas farebla, li memoris ke ekzistas magia

sorĉo kiu detruas ovojn kaj sendanĝerigas ilin por knomoj. 

Naŭ gestoj estas farendaj kaj ses sorĉoversoj estas

deklamendaj; sed Rugedo parkere sciis ilin. Nun kiam li

havis multan tempon por tre precize memori, li zorgoplene

plenumis la tutan riton. 

Sed fiaskis. La ovoj ne malaperis, kontraŭ lia atendo, 

do li duafoje ripetis la sorĉon. Kiam ankaŭ tio malsukcesis, 

li memoris, ĝemante pro malespero, ke lia magio povo

estis forprenita kaj ke estonte li povos nenion pli fari ol

povas ordinara mortipovulo. 

Kaj jen la ovoj, por ĉiam barantaj lin de la Regno

kiun li regis tiom longe kaj plenpotence\! Li ĵetis rokojn

kontraŭ ilin, sed li maltrafis ĉiun ovon. Li kriaĉis kaj

riproĉegis kaj tiris siajn harojn kaj barbon, kaj dancis pro

senhelpa pasio, sed tio neniom forigis la lastan juĝon

faritan de la Jinjino, kiun la misfaroj de Rugedo mem

okazigis al li. 

Ekde tiu tempo li estis forpelito—vaganto sur la faco

de la tero—kaj eĉ li forgesis plenigi siajn poŝojn per oro

kaj juveloj antaŭ ol fuĝi de sia antaŭa Regno\! 

200

!(images/000014.png)

!(images/000084.png)

ĈAPITRO 19

Reĝo Kalikot

POST kiam la Reĝo sukcesis eskapi, Fajliloj diris al la

drako, malgajavoĉe:

“Ve\! kial vi ne venis pli frue? Ĉar vi dormadis

anstataŭ konkeri, la bela Roza Princino fariĝis violono

sen arĉo, kaj kompatinda Vilulo sidas tie, kveranta

kolombo\!” 

“Ne malkvietiĝu,” respondis Kuoks. “Tititi-Huĉu scias

kion li faras, kaj mi ricevis miajn ordonojn de la Granda

Jinjin mem. Portu la violonon ĉi tien kaj tuŝu per ĝi tre

leĝere mian palruĝan rubandon.” 

Fajliloj obeis kaj tuj kiam ĝi kontaktis la rubandon la

sorĉo farita de la Reĝo de la Knomoj nuliĝis kaj la Roza

202

Ĉapitro Dek Naŭ

Princino mem staris antaŭ ili, dolĉa kaj ridetanta kiel

antaŭe. 

La kolombo, starante sur la dorso de la trono, vidis

kaj aŭdis ĉion, do sen atendi ordonon, ĝi flugis rekte al

la drako kaj ekstaris sur la r ubando. Tuj Vilulo

renormaliĝis kaj Kuoks diris al li grumblante:

“Bonvolu deiri de mia maldekstra piedfingro, Vilulo, kaj

pli multe zorgu pri kien vi paŝas.” 

“Bonvolu pardoni\!” respondis Vilulo, tre feliĉa pro

reakiro de sia natura formo. Post tio li kuris levi la pezan

diamanton de la brusto de Tiktoko kaj helpi starigi la

Horloĝfunkcian Homon. 

“Mul-taj-n dan-koj-n\!” diris Tiktoko. “Ki-e es-tas la fi-a

Re-ĝo ki-u vo-lis fan-di mi-n en u-jo?” 

“Li foriris, por ĉiam,” respondis Polikromo, kiu sukcesis

puŝi sin en la ĉambron apud la drako kaj vidis tre

interesate la eventojn. “Sed mi demandas al mi kie estas

Betinjo Bobin kaj Hanĉjo, kaj ĉu ia damaĝo trafis ilin.” 

“Ni traserĉu la kavernojn ĝis trovi ilin,” deklaris Vilulo; 

sed kiam li iris al la pordo kondukanta en la aliajn

kavernojn li trovis ĝin fermita kaj riglita. 

“Mia frunto estas tre forta puŝilo,” diris Kuoks; “kaj

mi kredas povi rompi tiun pordon, eĉ kvankam ĝi

konsistas el solida oro.” 

“Sed vi estas kaptito, kaj la ĉenoj ligantaj vin estas

203

Tiktoko de Oz

fiksitaj al io en alia ĉambro, tiel ke ni ne povas liberigi

vin,” Fajliloj diris malkviete. 

“Ho, ne gravas tio,” respondis la drako. “Mi restis

kaptita nur ĉar mi volis tion,” kaj dirinte tion li antaŭen

paŝis kaj rompis la fortajn ĉenojn kvazaŭ ili estus nur

fadenoj. 

Sed kiam li klopodis puŝrompi la pezan metalan

pordon, eĉ lia granda forto malsukcesis, kaj post pluraj

provoj li rezignis kaj kaŭriĝis en angulo por elpensi pli

bonan rimedon. 

“Mi mal-ferm-os la por-do-n,” asertis Tiktoko, kaj irinte

al la granda gongo de la Reĝo li bategis ĝin ĝis la bruo

estis preskaŭ surdiga. 

Kalikot, en la apuda kaverno, ne sciis kio okazis al

Rugedo kaj ĉu li eskapis la ovojn kaj sukcesis superi la

drakon. Sed kiam li aŭdis la sonon de la gongo, kiu ja

ofte vokis lin antaŭ la Reĝon, li decidis ke sendube

Rugedo venkis; do li forprenis la riglilon, malfermis la

pordon kaj eniris la reĝan kavernon. 

Multe mirigis lin la trovo ke la Reĝo estas for kaj la

sorĉoj nuligitaj kiuj antaŭe regis la Princinon kaj Vilulon. 

Sed ankaŭ forestis la ovoj do Kalikot antaŭeniris al la

drako, kiu laŭ lia scio estas la mesaĝisto de Tititi-Huĉu, 

kaj humile klinis sin antaŭ la besto. 

“Kion vi deziras?” li demandis. 

204

!(images/000043.png)

Tiktoko de Oz

“Kie estas Betinjo?” demandis la drako. 

“Sekura en mia propra ĉambro,” diris Kalikot. 

“Alvenigu ŝin\!” ordonis Kuoks. 

Do Kalikot iris al la ĉambro de Betinjo kaj trifoje

frapetis la pordon. La knabineto estis dormanta, sed ŝi

aŭdis la frapetojn kaj malfermis la pordon. 

“Vi povas eliri nun,” diris Kalikot. “La Reĝo forkuris, 

hontigite, kaj viaj amikoj petas ke vi venu al ili.” 

Do Betinjo kaj Hanĉjo reiris kun la Reĝa Ĉambelano

al la tronkaverno, kie ŝin akceptis tre ĝoje ŝiaj amikoj. Ili

rakontis al ŝi pri kio okazis al Rugedo kaj ŝi rakontis al

ili pri la afableco de Kalikot. Kuoks malmulton diris ĝis

la fino de la konversacio, sed tiam li turnis sin al Kalikot

kaj demandis:

“Ĉu vi kredas ke vi povus regi viajn knomojn pli bone

ol Rugedo?” 

“Mi?” balbutis la Ĉambelano, kiun tre surprizis la

demando. “Nu, certe mi ne povus malpli bone regi ilin.” 

“Ĉu la knomoj obeus vin?” demandis la drako. 

“Kompreneble,” diris Kalikot. “Ili multe pli amas min

ol iam ili amis Rugedon.” 

“Do de nun vi estos la Metala Monarko, Reĝo de la

Knomoj, kaj Tititi-Huĉu atendas ke vi regu vian Regnon

saĝe kaj bone,” diris Kuoks. 

“Hura\!” kriis Betinjo; “mi ĝojas pro tio. Reĝo Kalikot, 

206

Ĉapitro Dek Naŭ

mi salutas Vian Moŝton kaj esperas ke vi trovos ĝojon en

via morna olda Regno\!” 

“Ni ĉiuj deziras por li ĝojon,” diris Polikromo; kaj la

aliaj rapidis gratuli la novan Reĝon. 

“Ĉu vi liberigos mian karan fraton?” demandis Vilulo. 

“La Malbelulon? Tre volonte,” respondis Kalikot. “Mi

jam antaŭ longe petegis Rugedon ke li forsendu lin, sed

li rifuzis. Mi ankaŭ proponis helpi vian fraton eskapi, sed

ankaŭ li rifuzis.” 

“Tiom honoroplena li estas\!” diris Vilulo, multe plaĉite. 

“Nia tuta familio havas noblajn naturojn. Sed ĉu mia kara

frato fartas bone?” li demandis maltrankvile. 

“Li manĝas kaj dormas tre normale,” respondis la nova

Reĝo. 

“Mi esperas ke li ne tro laboras,” diris Vilulo. 

“Li tute ne laboras. Efektive, nenion en nia regno li

povus fari egalbone kiel niaj knomoj, kiuj estas tiom

multenombraj ke estas granda ĝeno trovi sufiĉan laboron

por ili. Do via frato bezonas nur distri sin.” 

“Estas pli simile al vizito ol al kaptiteco,” asertis Betinjo. 

“Ne precize,” respondis Kalikot. “Kaptito ne povas iri

kien aŭ kiam li volas, kaj ne estas propra mastro.” 

“Kie nun estas mia frato?” demandis Vilulo. 

“En la Metala Arbaro.” 

“Kie estas tio?” 

207

Tiktoko de Oz

“La Metala Arbaro estas en la Granda Kupolita

Kaverno, la plej granda en nia tuta regno,” respondis

Kalikot. “Ĝi estas preskaŭ simila al la ekstero, pro sia

granda dimensio, kaj Rugedo faris la mirindan arbaron por

distri sin, kaj ankaŭ por lacigi siajn multe laborantajn

knomojn. Ĉiuj arboj estas el oro kaj arĝento kaj la tero

estas pavimita per multevaloraj ŝtonoj, do ĝi estas kvazaŭ

kaso.” 

“Ni tuj iru tien kaj savu mian karan fraton,” pledis

Vilulo fervore. 

Kalikot hezitis. 

“Mi dubas ke mi povos trovi la vojon,” diris li. 

“Rugedo faris tri sekretajn vojojn al la Metala Arbaro, 

sed li ŝanĝas la pozicion de tiuj tri vojoj ĉiusemajne, 

por ke neniu povu iri al la Metala Arbaro sen lia

permeso. Tamen se ni atente serĉos, eble ni povos trovi

unu el la sekretaj vojoj.” 

“Tio memorigas min: kio okazis al Reĝino Kaj kaj la

Oficiroj de Ugabuo?” diris Fajliloj. 

“Mi tute ne scias,” respondis Kalikot. 

“Ĉu vi opinias ke Rugedo detruis ilin?” 

“Ho, ne; mi estas certa ke ne. Ili falis en la grandan

truon en la koridoro, kaj ni surmetis la kovrilon por restigi

ilin tie; sed kiam la ekzekutistoj iris serĉi ilin, ili ĉiuj

malaperis el la truo kaj ni trovis nenian spuron de ili.” 

208

Ĉapitro Dek Naŭ

“Estas strange,” komentis Betinjo penseme. “Mi kredas

ke Kaj scias nenian magion; alie, ŝi jam antaŭe estus

uzinta ĝin. Sed tia malapero, tio ja ŝajnas magio, ĉu ne?” 

Ili akordis ke tiel ŝajnas, sed neniu povis klarigi la

misteron. 

“Tamen,” diris Vilulo, “ili estas for, tio estas certa, do

ni ne povas helpi ilin aŭ esti helpataj de ili. Kaj plej

grave ĝuste nun estas savi mian karan fraton el kaptiteco.” 

“Kial oni nomas lin la Malbelulo?” demandis Betinjo. 

“Mi ne scias,” konfesis Vilulo. “Mi ne bone memoras

lian aspekton, ĉar nur antaŭ tre longe mi lastafoje vidis

lin, sed ĉiuj en nia familio estas famaj pro siaj belaj

vizaĝoj.” 

Betinjo ridis kaj Vilulo aspektis iom ĉagrenita, sed

Polikromo nuligis lian embarason dirante milde: “Oni

povas esti malbelaspekta sed belspirita.” 

“Nia unua tasko,” diris Vilulo, iom komfortigita per tiu

komento, “estas trovi unu el la sekretaj vojoj al la Metala

Arbaro.” 

“Vere,” konsentis Kalikot. “Do mi intencas kunvenigi la

ĉefajn knomojn de mia regno en ĉi tiu tronĉambro kaj

informi ilin ke mi estas ilia nova Reĝo. Mi tiam povos

peti ilin helpi nin serĉi la sekretajn vojojn.” 

“Bona ideo,” diris la drako, kiu ŝajnis denove

dormemiĝi. 

209

Tiktoko de Oz

Kalikot iris al la granda gongo kaj batis ĝin samkiel

Rugedo, sed neniu respondis al la alvoko. 

“Kompreneble,” diris li, saltante de la trono, kie li estis

sidiĝinta. “Tiu alvoko estas por mi, kaj mi ankoraŭ estas

la Reĝa Ĉambelano, kaj mi restos tia ĝis mi nomumos

alian personon al tiu posteno.” 

Do li kuris el la ĉambro kaj trovis Gufon kaj ordonis

ke li respondu la vokon de la gongo de la Reĝo. Reirinte

al la reĝa kaverno, Kalikot unue bruigis la gongon kaj

poste sidiĝis en la trono, surhavante la malnovan rubian

kronon de Rugedo kaj tenante en mano la sceptron kiun

Rugedo tiom ofte ĵetis celante lian kapon. 

Kiam Guf eniris li miregis. 

“Prefere foriru el tiu trono antaŭ ol olda Rugedo

revenos,” li diris avertante. 

“Li ne revenos, kaj mi nun estas la Reĝo de la

Knomoj, anstataŭ li,” anoncis Kalikot. 

“Tio estas tute vera,” asertis la drako, kaj ĉiuj kiuj

ĉirkaŭstaris la tronon klinis sin respektoplene antaŭ la nova

Reĝo. 

Vidinte tion, Guf ankaŭ klinis sin, ĉar li ĝojis ke

eksigita estas tiu severega mastro Rugedo. Poste, Kalikot, 

tre reĝece, informis Gufon ke li estas nomumita Reĝa

Ĉambelano, kaj promesis ne ĵeti la sceptron kontraŭ lin

krom se li meritos tion. 

210

!(images/000096.png)

!(images/000055.png)

Tiktoko de Oz

Kiam ĉio estis plaĉe aranĝita, la nova Ĉambelano foriris

por informi ĉiujn knomojn de la subtera Regno, sciante

ke ĉiu el ili ĝojos pro la ŝanĝo de Reĝoj. 

212

!(images/000001.png)

ĈAPITRO 20

Drako Delikate Demisias

KIAM la ĉefaj knomoj kunvenis antaŭ sia nova Reĝo ili

ĝoje salutis lin kaj promesis obei liajn ordonojn. Sed, kiam

Kalikot demandis al ili, neniu el ili konis la vojon al la

Metala Arbaro, kvankam ĉiuj helpis fari ĝin. Do la Reĝo

ordonis ke ili zorge serĉu vojon, kaj informu lin tuj kiam

ili trovos ĝin. 

Dume Kuoks sukcesis retrorampi el la roka koridoro

kaj tiel retrovi la liberan aeron kaj sian antaŭan

pozicion sur la flanko de la monto, kaj tie li kuŝis

sur la rokoj, plene endorma, ĝis la sekva tago. La

aliaj grupanoj ricevis ĉambrojn, la plej bonajn en la

kavernoj de la knomoj, ĉar Reĝo Kalikot opiniis ke li

213

Tiktoko de Oz

ŝuldas al ili sian promociiĝon kaj li volis esti kiel eble

plej gastama. 

Multan miron kaŭzis la plena malapero de la dek ses

oficiroj de Ugabuo kaj ilia Reĝino. Neniu knomo vidis

ilin, nek ili troviĝis dum la serĉo je la vojoj kondukantaj

al la Metala Arbaro. Eble neniu malfeliĉis pro ilia perdiĝo, 

sed ĉiuj volis scii kio okazis al ili. 

La sekvan tagon, kiam niaj amikoj vizitis la drakon, 

Kuoks diris al ili: “Mi nun devas adiaŭi vin, ĉar mia

tasko ĉi tie estas finita kaj mi devas foriri al la alia flanko

de la mondo, al kiu mi apartenas.” 

“Ĉu vi denove trairos la Tubon?” demandis Betinjo. 

“Kompreneble. Sed la veturo estos soleca, ĉifoje, pro la

manko de kunkonversaciantoj, kaj mi ne rajtas inviti iun

el vi akompani min. Tial, tuj kiam mi glitos en la truon

mi ekdormos, kaj kiam mi ĵetiĝos el la alia fino mi

vekiĝos ĉehejme.” 

Ili dankis la drakon pro lia amikeco kaj deziris por li

bonan vojaĝon. Ili ankaŭ sendis dankon al la granda

Jinjino, kies justa kondamno je Rugedo tiom bone helpis

ilin. Kuoks oscedis kaj etendis sin kaj promenis al la Tubo, 

en kiun li glitis kapantaŭen kaj malaperis. 

Ili vere sentis ke ili perdis amikon, ĉar la drako estis

kaj afabla kaj amikema dum ilia mallonga konatiĝo kun

li; sed ili sciis ke li devas reiri al sia propra lando. Do

214

Ĉapitro Dudek

ili reiris al la kavernoj por renovigi la serĉon je la kaŝitaj

vojoj al la arbaro, sed dum tri tagoj ĉiu strebo trovi ilin

estis vana. 

Polikromo kutimis ĉiutage iri al la monto por provi

vidi sian patron, la Ĉielarkon, ĉar ŝin tedis la vagado sur

la tero kaj ŝi sopiris reesti kun siaj fratinoj en la

ĉielpalacoj. Kaj la trian tagon, dum ŝi sidis senmove sur

roka pinto, kiun ŝi vidis? Rugedon, kaŝe kaj rampe

grimpanta la monton\! 

La eksreĝo aspektis tre mizera. Liaj vestoj estis malpuraj

kaj ĉifonaj kaj li havis neniujn sandalojn sur la piedoj

nek ĉapelon sur la kapo. Postlasinte siajn kronon kaj

sceptron kiam li fuĝis, la old knomo ne plu aspektis reĝa, 

sed nur almozpetanta. 

Plurfoje Rugedo jam rampis al la buŝo de la kaverno, 

kaj trovis tie ke la ses ovoj ankoraŭ gardas. Li tute bone

sciis ke li devas akcepti sian sorton kaj fariĝi senhejma

vaganto, sed li ĉefe bedaŭris nun ke li neglektis plenigi

siajn poŝojn per oro kaj juveloj. Li konsciis ke vaganto

kiu estas riĉa multe pli bone sukcesas ol malriĉa, do li

plu restis proksime al la kavernoj en kiuj, laŭ lia scio, 

estas tiom da trezoro, esperante trovi oportunon plenigi

siajn poŝojn. 

Tiel li ekmemoris la Metalan Arbaron. 

“Aha\!” li diris al si. “Nur mi konas la vojon al tiu

215

Tiktoko de Oz

Arbaro, kaj tie mi povos plenigi miajn poŝojn per la plej

valoraj juveloj en la tuta mondo\!” 

Li rigardis siajn poŝojn; malplezurigis lin la trovo ke

ili estas tre malgrandaj. Eble li povos pligrandigi ilin, 

por ke ili entenu pli. Li sciis pri malriĉulino kiu loĝas

en dometo ĉe la piedo de la monto, do li iris al ŝi kaj

petegis ke ŝi kudru poŝojn sur lian tutan robon, kaj li

pagis al ŝi donacante diamantan ringon kiun li portis sur

fingro. La virino ĝojegis posedi tiom valoran ringon kaj

ŝi kudris tiom da poŝoj sur la robon de Rugedo kiom

eblis. 

Post tio li reiris sur la monton kaj, ĉirkaŭrigardinte

zorgoplene por certigi ke neniu observas lin, li tuŝis

risorton en roko kaj ĝi malrapide ensvingiĝis, liberigante

larĝan koridoron. Tiun li eniris, refermante la rokon

malantaŭ si. 

Tamen, Rugedo efektive ne tre zorgis kaŝi sian agon, 

ĉar Polikromo sidis nur malmulte for kaj ŝiaj akrevidaj

okuloj rimarkis precize kiel Rugedo utiligis la kaŝitan

risorton. Do ŝi leviĝis kaj rapidis en la kavernon, kie ŝi

informis Kalikoton kaj siajn amikojn pri sia trovo. 

“Tute sendube tiu estas vojo al la Metala Arbaro,” kriis

Vilulo. “Venu, ni tuj sekvu Rugedon kaj savu mian

kompatindan fraton\!” 

Ili konsentis pri tio kaj Reĝo Kalikot kunvokis grupon

216

!(images/000039.jpg)

Ĉapitro Dudek

de knomoj por helpi ilin portante torĉojn por lumigi la

vojon. 

“La Metala Arbaro havas brilegan lumon propran,” 

diris li, “sed la vojo trans la valon verŝajne estos

obskura.” 

Polikromo facile trovis la rokon kaj tuŝis la risorton, 

tiel ke malpli ol horon post la eniro de Rugedo ili ĉiuj

estis en la koridoro sekvante rapide la eksreĝon. 

“Li intencas rabi el la Arbaro, mi certas,” diris Kalikot, 

“sed li trovos ke li ne plu aŭtoritatas en ĉi tiu Regno kaj

mi ordonos ke miaj knomoj elĵetu lin.” 

“Do bonvolu ĵeti lin kiel eble plej forte,” diris Betinjo, 

“ĉar li meritas tion. Ne ĝenas min honesta, tute malkaŝa

malamiko, kiu batalas fidinde; sed estas fie kaj trompe

ŝanĝi knabinojn en violonojn kaj meti ilin en Ŝlimajn

Kavojn, kaj Rugedo ne meritas simpation. Sed vi devos

permesi ke li kunprenu tiom da trezoro kiom li povos

meti en siajn poŝojn, Kalikot.” 

“Jes, tion diris la Jinjino; sed ni malmulton perdos. 

Estas pli da trezoro en la Metala Abaro ol povus miliono

da knomoj porti en siaj poŝoj.” 

Ne estis malfacile marŝi tra tiu koridoro, precipe kiam

la torĉoj iluminis la vojon, do ili bone progresis. Sed la

distanco montriĝis longa kaj Betinjo laciĝis pro marŝado

do ŝi sidiĝis sur la dorson de la mulo. La vojo abrupte

217

Tiktoko de Oz

turniĝis kaj miriga grandioza lumo iluminis ilin. La postan

momenton ili ĉiuj staris sur la rando de la eksterordinara

Metala Arbaro. 

Ĝi kuŝis sub alia monto kaj okupis grandan

kupolitan kavernon, kies plafono estis pli alta ol spajro

de kirko. En tiu spaco la laboremaj knomoj konstruis, 

dum multaj jaroj da laborado, la plej belan arbaron

en la mondo. La arboj—trunkoj, branĉoj kaj folioj—

estis tute el solida oro, kaj la arbustoj kaj la plantoj

estis el filigrana arĝento, tute pura. La arboj turis tiom

alte kiom naturaj vivantaj kverkoj kaj estis tre fajne

ĉizitaj. 

Sur la tero estis dense lokitaj gemoj ĉiakoloraj kaj

-dimensiaj, kaj tie kaj tie inter la arboj estis padoj sur

kiuj la ŝtoneroj estis ĉizitaj diamantoj plej puraj. Entute

pli da trezoro estis en tiu Metala Arbaro ol en la tuta

cetero de la mondo—se ni ne enkalkulas la landon Oz, 

kie eble egalvalora trezoro troviĝas en la fama Smeralda

Urbo. 

Niajn amikojn tiom mirigis la vidaĵo ke dum kelka

tempo ili staris gapante. Tiam krietis Vilulo:

“Mia frato\! Mia kara perdita frato\! Ĉu li vere estas

kaptito en ĉi tiu loko?” 

“Jes,” respondis Kalikot. “La Malbelulo estas ĉi tie jam

de du aŭ tri jaroj, mi bone scias tion.” 

218

!(images/000044.png)

Tiktoko de Oz

“Sed kion li povus manĝi?” demandis Betinjo. “Estas

belega loĝloko, jes vere, sed oni ne povas matenmanĝi per

rubioj kaj di’mantoj, aŭ eĉ oro.” 

“Oni ne bezonas, kara,” Kalikot certigis al ŝi. “La

Metala Arbaro ne plenigas la tutan kavernegon. Preter tiuj

oraj kaj arĝentaj arboj estas aliaj arboj, realaj arboj, kiuj

produktas tre bonmanĝajn fr uktojn. Ni promenu

tiudirekten, ĉar mi estas tute certa ke ni trovos la fraton

de Vilulo en tiu parto de la kaverno, ne en ĉi tiu.” 

Do ili komencis marŝadi sur la diamantoŝtoneraj padoj, 

kaj ĉiupaŝe ilin pli kaj pli mirigis la eksterordinara beleco

de la oraj arboj kun ilia brilanta foliaro. 

Subite ili aŭdis krion. Juveloj disiris ĉiudirekten kiam

iu kaŝita inter la arbustoj forkuris de ili. Poste laŭta voĉo

kriis: “Halt\!” kaj aŭdiĝis baraktado. 

220

!(images/000016.png)

ĈAPITRO 21

Falsmodesta Frato

KUN rapide batantaj koroj ili ĉiuj antaŭenkuris kaj, preter

grupo de dignaj metalaj arboj, trovis vere nekredeblan

scenon. 

Jen Rugedo kaptita de la manoj de la oficiroj de

Ugabuo, el kiuj dek du firme tenis la oldan knomon

malgraŭ lia strebado eskapi. Jen ankaŭ Reĝino Kaj, 

severe rigardanta la baraktoscenon; sed vidante siajn

malnovajn akompanantojn proksimiĝi ŝi forturnis sin

honte. 

Ĉar Kaj kaj ŝiaj oficiroj vere estis malagrabla vidaĵo. 

La vestoj de Ŝia Moŝto, iam tiom riĉaj kaj belaj, nun estis

trivitaj kaj disŝiritaj pro ŝia longa rampado tra la tunelo

221

Tiktoko de Oz

kiu, konsciu, kondukis ŝin rekte en la Metalan Arbaron. 

Efektive ĝi estis unu el la tri sekretaj vojoj, kaj nepre la

plej malfacila. Kaj ne nur trovis siajn belajn jupon kaj

jakon ŝiritaj, sed ŝia krono estis fleksita kaj disbatita kaj

eĉ ŝiaj ŝuoj estis tiom tranĉitaj kaj splititaj ke ili estis

pretaj fali de ŝiaj piedoj. 

La oficiroj suferis eĉ iom pli ol ilia ĉefo, ĉar truoj

estiĝis en la genuoj de iliaj pantalonoj, kaj akraj pintoj

de rokoj en la plafono kaj flankoj de la tunelo ĉifonigis

ĉiun milimetron de la iam belaj uniformoj. Pli ĉifona

kaj mizera armeo neniam restis post batalo, ol tiuj

senkulpaj viktimoj de la rokoplena vojo. Sed ĝi ŝajnis

al ili la sola rimedo por eskapi de la kruela Reĝo

de la Knomoj; do ili plu rampadis, malgraŭ sia

suferado. 

Kiam ili atingis la Metalan Arbaron iliaj okuloj vidis

pli da rabaĵoj ol ili iam prirevis; sed ili estis kaptitoj en

tiu grandega kupolo kaj ne povos eskapi preninte la

abundajn riĉaĵojn. Eble neniam ekzistis pli malfeliĉa kaj

hejmsopirema aro de “konkerintoj” ol tiu grupo el

Ugabuo. 

Post pluraj tagoj da vagado en la eksterordinara karcero

ilin timigis trovi ke Rugedo ĉeestas. Senesperaj pro sia

malgaja stato, la oficiroj montris kuraĝon la unuan fojon

post sia foriro el la hejmo kaj, ne sciante ke Rugedo ne

222

Ĉapitro Dudek Unu

plu estas Reĝo de la knomoj, ili ĵetis sin sur lin kaj ĵus

sukcesis kapti lin kiam iliaj kunaventurantoj atingis tiun

lokon. 

“Jadi jade\!” kriis Betinjo. “Kio okazis al vi ĉiuj?” 

Kaj antaŭeniris por renkonti ilin, malgaja kaj indigna. 

“Necesis eskapi el la truo tra malgranda tunelo kiu

havas akrajn pintoplenajn rokojn ambaŭflanke,” diris ŝi, 

“kaj ne nur niaj vestoj ĉifoniĝis sed nia karno estas tiom

vundita kaj doloroplena ke ĉiu nia artiko estas rigida kaj

lama. Aldonas al nia sufero ke ni ankoraŭ estas kaptitoj; 

sed nun ni sukcesis kapti la fian Metalan Monarkon kaj

ni devigos lin liberigi nin.” 

“Rugedo ne plu estas la Metala Monarko, Reĝo de la

Knomoj,” Fajliloj informis ŝin. “Li estas senpostenigita kaj

pelita el sia regno de Kuoks; sed jen la nova Reĝo, kies

nomo estas Kaliko, kaj plaĉas al mi certigi al Via Moŝto

ke li estas nia amiko.” 

“Plezurigas renkonti Vian Moŝton, tute certe,” diris

Kalikot, klinante sin tiom ĝentile kiom se la Reĝino

ankoraŭ surhavus belegajn vestojn. 

La oficiroj, aŭdinte tiun klarigon, nun liberigis

Rugedon; sed, ĉar li ne havis kien iri, li apude staris kaj

frontis sian iaman serviston, nun Reĝo anstataŭ li, humile

kaj plede. 

“Kion vi faras ĉi tie?” demandis Kalikot severatone. 

223

Tiktoko de Oz

“Nu, oni promesis tiom da trezoro kiom mi povos porti

en miaj poŝoj,” respondis Rugedo; “do mi venis ĉi tien

por akiri ĝin, ĉar mi ne volis ĝeni Vian Moŝton.” 

“La ordono estis ke vi por ĉiam forlasu la landon de

la knomoj\!” deklaris Kalikot. 

“Mi scias; kaj mi foriros tuj kiam mi plenigis miajn

poŝojn,” diris Rugedo, humile. 

“Do plenigu ilin kaj foriru,” respondis la nova Reĝo. 

Rugedo obeis. Klininte sin, li komencis preni

manplenojn da juveloj kaj ŝovi ilin en siajn poŝojn. Ili

estis multepezaj, tiuj diamantoj kaj rubioj kaj smeraldoj

kaj ametistoj kaj ceteraĵoj, tiel ke post nelonge Rugedo

apenaŭ povis stari pro la pezego, kvankam la poŝoj

ankoraŭ ne estis plenaj. Kiam li ne plu povis klini sin

sen fali, Betinjo kaj Polikromo kaj la Roza Princino helpis

lin, prenante la plej altkvalitajn gemojn kaj puŝante ilin

en liajn poŝojn. 

Fine ili ĉiuj estis plenaj kaj Rugedo estis komika vidaĵo, 

ĉar certe neniu iam antaŭe havis tiom da poŝoj, kaj ja

ne poŝon plenan de tia altevalora aro da gemoj. Li

neglektis danki la junulinojn pro ilia komplezo, sed li

malafable kapgestis adiaŭe al ili kaj ŝanceliĝante marŝis

laŭ la vojo per kiu li antaŭe venis. Ili lasis lin foriri

silente, ĉar malgraŭ ĉiu prenitaĵo, la amaso de juveloj sur

l a t e r o a p e n a ŭ a s p e k t i s m a l p l i d e n s a , p r o s i a 224

!(images/000027.png)

Tiktoko de Oz

multenombreco. Ili ankaŭ esperis ke ili la lastan fojon

vidis la maldignan eksreĝon. 

“Min multe ĝojigas ke li foriris,” diris Betinjo, profunde

ĝemante. “Se li ne senzorge kaj malsaĝe elspezos sian

riĉon, li havas sufiĉe por fondi bankon kiam li atingos

Oklahoman.” 

“Sed mia frato—mia kara frato\! Kie li estas?” demandis

Vilulo maltrankvile. “Ĉu vi vidis lin, Reĝino Kaj?” 

“Kiel aspektas via frato?” demandis la Reĝino. 

Vilulo hezitis respondi, sed Betinjo diris: “Oni nomas

lin la Malbelulo. Eble vi rekonos lin pro tio.” 

“Ni vidis nur unusolan personon en ĉi tiu kaverno,” 

diris Kaj, “kaj li forkuris de ni kiam ajn ni proksimiĝis

al li. Li kaŝis sin tie, inter la neoraj arboj, kaj ni ankoraŭ

ne sukcesis vidi lian vizaĝon. Do mi ne povas scii ĉu aŭ

ne li estas malbela.” 

“Nepre estas mia kara frato\!” kriis Vilulo. 

“Jes, nepre,” konsentis Kalikot. “Neniu alia loĝas en ĉi

tiu grandioza kupolo, do ne povas esti eraro.” 

“Sed kial li kaŝis sin inter tiuj verdaj arboj, anstataŭ

ĝui ĉiujn ĉi tiujn brilantajn orajn?” demandis Betinjo. 

“Ĉar li trovas manĝaĵojn inter la naturaj arboj,” 

respondis Kalikot, “kaj mi memoras ke li konstruis

malgrandan domon tie, en kiu li dormas. Rilate al tiuj

brilantaj oraj arboj, mi agnoskas ke unuavide ili tre bele

226

Ĉapitro Dudek Unu

aspektas. Oni ne povas ne admiri ilin, kaj ankaŭ la riĉajn

juvelojn dismetitajn sub ilin, sed se oni devas konstante

rigardi ilin, ili fariĝas iom tedaj.” 

“Mi kredas ke tio estas vera,” deklaris Vilulo. “Mia kara

frato tre saĝe preferas realajn arbojn ol imitaĵojn. Sed

venu, ni iru tien por trovi lin.” 

Vilulo tuj komencis paŝi al la verda arbareto, kaj la

aliaj sekvis lin, dezirante vidi la finan saviĝon de lia longe

serĉita, longe perdita frato. 

Ne longe for de la rando de la arbareto ili trovis

malgrandan dometon, lerte faritan el tigoj kaj oraj

branĉoj kunplektitaj. Dum ili proksimiĝis al la loko ili

ekvidis ulon kuri en la dometon kaj brufermi la pordon

post si. 

Vilulo kuris al la pordo kaj laŭte kriis:

“Frato\! Frato\!” 

“Kiu vokas,” demandis malfeliĉa, malfortika voĉo el

interne de la dometo. 

“Vilulo—via propra amanta frato—kiu delonge serĉas

vin kaj nun venis savi vin.” 

“Tro malfrue\!” respondis la malgaja voĉo. “Neniu nun

povas savi min.” 

“Ho, vi eraras pri tio,” diris Vilulo. “Estas nova Reĝo

de la Knomoj, nomita Kalikot, anstataŭ Rugedo, kaj li

promesis liberigi vin.” 

227

Tiktoko de Oz

“Liberigi\! Mi ne kuraĝas liberiĝi\!” diris la Malbelulo, 

per senespera voĉo. 

“Kial ne, Frato?” demandis Vilulo, maltrankvile. 

“Ĉu vi scias kion oni faris al mi?” sonis la respondo

tra la fermita pordo. 

“Ne. Diru al mi, Frato, kion oni faris?” 

“Kiam Rugedo unue kaptis min mi estis tre bela. Ĉu

vi memoras, Vilulo?” 

“Ne klare, Frato; vi estis tre juna kiam mi foriris

de la hejmo. Sed mi memoras ke Panjo opiniis vin

bela.” 

“Ŝi pravis\! Mi estas certa ke ŝi pravis,” ploris la

kaptito. “Sed Rugedo volis damaĝi min—fari min tia ke

la tuta mondo opinios min malbela—do li faris fian

sorĉon. Mi enlitiĝis bela—eble, pli ĝuste, linda—nu, tre

modeste, mi nur diru bonaspekta—kaj mi vekiĝis la

postan matenon la plej malbela homo en la tuta mondo\! 

Mi tiom aĉaspektas ke kiam mi rigardas per spegulo mi

timigas min.” 

“Povra Frato,” diris Vilulo kompate, kaj ĉiuj aliaj

silentis simpatie. 

“Mi tiom hontis pro mia aspekto,” daŭrigis la voĉo de

la frato de Vilulo, “ke mi volis kaŝi min; sed la kruela

Reĝo Rugedo devigis min aperi antaŭ la tuta knomaro, al

kiu li diris: ‘Jen la Malbelulo\!’ Sed kiam la knomoj vidis

228

Ĉapitro Dudek Unu

mian vizaĝon ĉiuj ekridis kaj rikanis, kaj tio instigis ilin

ne plu labori. Vidante tion, Rugedo koleriĝis kaj puŝis min

en tunelon, kaj fermis la rokenirejon por ke mi ne povu

eliri. Mi sekvis la longon de la tunelo ĝis atingi ĉi tiun

kupolegon, kie staras la eksterordinara Metala Arbaro, kaj

ĉi tie mi restas de tiam.” 

“Kompatinda Frato\!” ripetis Vilulo. “Sed mi petas vin

nun eliri kaj fronti nin, viajn amikojn. Neniu ĉi tie ridos

aŭ rikanos, negrave kiom malbela vi estas.” 

“Neniel,” ĉiuj aldonis, subtene. 

Sed la Malbelulo rifuzis la inviton. 

“Mi ne povas,” diris li; “vere, mi ne povas fronti

nekonatojn, ĉar mi estas malbela.” 

Vilulo turnis sin al la ĉirkaŭanta grupo. 

“Kion mi faru?” li demandis lamente. “Mi ne povas

lasi mian karan fraton ĉi tie, kaj li rifuzas veni el tiu

domo kaj fronti nin.” 

“Mi scias,” respondis Betinjo. “Li surmetu maskon.” 

“Ĝuste tiun ideon mi bezonis\!” kriis Vilulo, ĝoje; kaj

li vokis: “Frato, metu maskon sur vian vizaĝon, tiel ke

neniu el ni povos vidi kia vi aspektas.” 

“Mi ne havas maskon,” respondis la Malbelulo. 

“Jen,” diris Betinjo; “li uzu mian poŝtukon.” 

Vilulo rigardis la malgrandan kvadratan ŝtofpecon kaj

kapneis. 

229

Tiktoko de Oz

“Ne sufiĉe granda,” li oponis; “mi certas ke ĝi ne

sufiĉas por kaŝi la vizaĝon de viro. Sed li povos uzi

mian.” 

Dirinte tion li tiris el poŝo sian propran poŝtukon kaj

iris al la pordo de la dometo. 

“Jen, mia Frato,” li vokis, “prenu ĉi tiun poŝtukon kaj

faru el ĝi maskon. Mi ankaŭ donos al vi mian tranĉiilon

por ke vi povu tranĉi truetojn por la okuloj, kaj poste

ligu ĝin sur vian vizaĝon.” 

La pordo malrapide malfermiĝis, nur sufiĉe por ke la

Malbelulo elmetu sian manon kaj prenu la poŝtukon kaj

la tranĉilon. Poste ĝi refermiĝis. 

“Ne forgesu truon por via nazo,” kriis Betinjo. “Vi

devos spiri, memoru.” 

Dum kelka tempo estis silente. Reĝino Kaj kaj ŝia

armeo sidis sur la tero ripozante. Betinjo sidis sur la dorso

de Hanĉjo. Polikromo dancis leĝere tien kaj reen sur la

juvelitaj vojoj dum Fajliloj kaj la Princino promenis tra la

arbaretoj brak’-en-brake. Tiktoko, kiu neniam estis laca, 

staris senmove. 

Post iom da tempo sono aŭdeblis el la dometo. 

“Ĉu vi pretas?” demandis Vilulo. 

“Jes, Frato,” estis la respondo kaj la pordo malfermiĝis

por lasi la Malbelulon elpaŝi. 

Betinjo eble ridus aŭdeble se ŝi ne memorus kiom

230

!(images/000098.jpg)

Ĉapitro Dudek Unu

facile la frato de Vilulo sentas mokon, ĉar la poŝtuko

per kiu li maskis sian aspekton estis ruĝa kovrita per

grandaj blankaj rondaj punktoj. En ĝi du truoj estis

tranĉitaj—antaŭ la okuloj—kaj du malpli grandaj antaŭ

la nazo ebligis ke la viro facile spiradu. La tuko estis

streĉe tirita sur la vizaĝon de la Malbelulo kaj ligita

malantaŭ lia kolo. 

Liaj vestoj iam estis bonaj, sed nun estis lamentige

trivitaj kaj ĉifonaj. Liaj silkaj ŝtrumpoj enhavis truojn, kaj

liaj ŝuoj estis skrapitaj kaj bezonis nigriĝi. “Sed kion oni

anticipu,” flustris Betinjo, “pri persono kiu de tiom da

jaroj estis kaptito?” 

Vilulo antaŭenkuris kaj ĉirkaŭbrakumis sian nove

retrovitan fraton per ambaŭ brakoj. La frato ankaŭ

ĉirkaŭbrakumis Vilulon, kiu post tio antaŭenkondukis lin

kaj konigis lin al la tuta kunveninta grupo. 

“Ĉi tiu estas la nova Reĝo de la Knomoj,” li diris

kiam ili atingis Kalikoton. “Li estas nia amiko, kaj

liberigis vin.” 

“Tio estas afabla komplezo,” respondis Malbelulo per

malfeliĉa voĉo, “sed mi malvolegas reiri al la mondo en

ĉi tia stato. Krom se mi restos por ĉiam maskita, mia

aĉa vizaĝo acidigos la lakton kaj malfunkciigos la

horloĝojn.” 

“Ĉu ne eblos iel nuligi la sorĉon?” demandis Betinjo. 

231

!(images/000040.png)

Tiktoko de Oz

Vilulo rigardis espereme Kalikoton, kiu kapneis. 

“Certe *mi* ne povas nuligi la sorĉon,” li diris. “Rugedo

amis la magion, kaj lernis multajn sorĉojn kiujn tute ne

konas ni, la aliaj knomoj.” 

“Eble Rugedo mem povus nuligi sian propran sorĉon,” 

sugestis Kaj; “sed, domaĝe, ni lasis la oldan Reĝon eskapi.” 

“Ne gravas, mia kara Frato,” diris Vilulo konsole; “min

tre feliĉigas retrovi vin eĉ kvankam eble mi neniam vidos

vian vizaĝon. Do ni festu ĉi tiun ĝojigan rekuniĝon.” 

La Malbelulon plorigis tiu tenera parolo, kaj la larmoj

komencis malsekigi la ruĝan poŝtukon, do Vilulo delikate

viŝis ilin per la maniko de sia mantelo. 

232

!(images/000048.png)

ĈAPITRO 22

Komplezaj Kisoj

“ĈU vi bedaŭros foriri de ĉi tiu bela loko?” Betinjo

demandis al la Malbelulo. 

“Neniel,” diris li. “Juveloj kaj oro estas tre malvarmaj

kaj senkoraj, kaj mi estas certa ke mi baldaŭ mortus pro

soleco se mi ne trovus ĉi tiun naturan arbaron ĉe la bordo

de la artefarita. Ĉiuokaze, sen tiuj realaj arboj mi baldaŭ

mortus pro malsato.” 

Betinjo rigardis la kuriozajn arbojn. 

“Mi tute ne komprenas tion,” ŝi konfesis. “Kion

manĝeblan vi trovas ĉi tie?” 

“La plej bonan manĝaĵon en la mondo,” Malbelulo

respondis. “Ĉu vi vidas tiun arbareton maldekstre?” li

233

Tiktoko de Oz

aldonis, indikante ĝin per gesto; “nu, tiaj arboj ne kreskas

en via lando, aŭ en iu alia loko ekster ĉi tiu kaverno. 

Mi nomas ilin ‘Hotelarboj’, ĉar ili fruktigas ian specialan

menu-nukson kiun mi nomas ‘Trimanĝaj Nuksoj’. ” 

“Nekredeble\!” diris Betinjo. “Kiaj estas ‘Trimanĝaj

Nuksoj’?” 

“Aspekte ili iom similas al kokosoj,” klarigis la

Malbelulo. “Oni bezonas nur pluki nukson kaj sidiĝi kaj

tagmanĝi. Unue oni malŝraŭbas la supron kaj en ĝi estas

taso da bona supo. Manĝinte tion, oni malŝraŭbas la

mezon kaj en ĝi estas kavo plena de viando kaj terpomoj, 

legomoj kaj tre bona salato. Oni manĝas tion kaj poste

malŝraŭbas la malsupron kaj trovas en ĝi deserton: torton

kaj kukon, fromaĝon kaj biskvitojn, kaj nuksojn kaj sekajn

vinberojn. La Trimanĝaj Nuksoj varias rilate al gusto kaj

enhavo, sed ĉiuj estas bonaj kaj en ĉiu oni trovas

kompletan tripartan tagmanĝon.” 

“Sed kion oni manĝas en la mateno?” demandis

Betinjo. 

“Nu, kreskas Matenmanĝaj Arboj por tio, tie, dekstre. 

Ili produktas nuksojn, simile al la aliaj, sed la nuksoj

enhavas kafon aŭ ĉokoladon anstataŭ supon; avenkaĉon

anstataŭ viandon kun terpomoj, kaj fruktojn anstataŭ

deserton. Malgraŭ la malfeliĉeco de mia vivo en ĉi tiu

eksterordinara karcero, mi devas agnoski ke neniu povus

234

Ĉapitro Dudek Du

vivi pli lukse en la plej bona hotelo en la mondo ol mi

mem ĉi tie; sed mi ĝojos reesti en la libera aero kaj vidi

la bonan malnovan sunon kaj la arĝentan lunon kaj la

molan verdan herbon kaj la florojn kiujn kisas la matena

roso. Ha, kiom pli belaj estis tiuj benoj ol la scintilo de

gemoj aŭ la malvarma brilo de oro\!” 

“Kompreneble,” diris Betinjo. “Iam mi konis knabeton

kiu volis malsani pro rubeolo, ĉar ĉiuj aliaj knabetoj

najbaraj suferis pro ĝi, kaj li estis tre malfeliĉa ĉar li ne

povis afliktiĝi per ĝi, malgraŭ ĉia strebo. Do mi estas

preskaŭ certa ke tio kion ni volas sed ne povas havi ne

taŭgas por ni. Ĉu ne, Vilulo?” 

“Ne ĉiam, kara,” li serioztone respondis. “Se ni ĉiam

volus nenion, ni havus ĉiam nenion, ĉu bonan ĉu

malbonan. Mi opinias ke niaj sopiroj estas naturaj, kaj

se ni agas laŭ la instigo de la naturo ni ne multe

eraras.” 

“Rilate al mi,” diris Reĝino Kaj, “mi opinias ke la

mondo estus teda sen la oro kaj la juveloj.” 

“Ĉio bonas siamaniere,” diris Vilulo; “sed eblas havi

tro da io bona. Kaj mi rimarkis ke la valoro de io

dependas de kiom malofta ĝi estas kaj malfacile

akirebla.” 

“Pardonu ke mi interrompas vin,” diris Reĝo Kalikot, 

veninte al ilia flanko, “sed, ĉar ni jam savis la fraton de

235

Tiktoko de Oz

Vilulo, mi deziras reiri al mia reĝa kaverno. Ĉar mi estas

Reĝo de la Knomoj, mi devas prizorgi miajn viglajn

regatojn kaj certigi ke ili bone kondutas.” 

Do ĉiuj turnis sin kaj komencis marŝi tra la Metala

Arbaro al la alia flanko de la granda kupolhava kavo, kie

ili antaŭe eniris ĝin. Vilulo kaj lia frato marŝis duope kaj

ambaŭ aspektis feliĉaj pro sia rekunesto post la longa

aparteco. Betinjo ne kuraĝis rigardi la grandpunktan

poŝtukon, timante ke ŝi ridos aŭdeble, do ŝi marŝis

malantaŭ la du fratoj kondukante Hanĉjon per lia

maldekstra orelo. 

Kiam fine ili atingis la lokon kie la koridoro kondukis

al la ekstera mondo, Reĝino Kaj diris, hezitmaniere, kio

ne estis kutima por ŝi:

“Mi ne konkeris la Landon de la Knomoj, kaj mi ne

anticipas fari tion; sed mi deziras kolekti kelkajn el ĉi tiuj

belaj juveloj antaŭ ol foriri el ĉi tie.” 

“Prenu laŭvole, s’rino,” diris Reĝo Kalikot, kaj tuj la

oficiroj de la Armeo utiligis tiun reĝan permeson kaj

komencis plenigi siajn poŝojn, dum Kaj kunligis multajn

diamantojn en granda poŝtuko. 

Farinte tion, ĉiuj eniris la koridoron; la knomoj iris la

unuaj por lumigi la vojon per siaj torĉoj. Ili ne multe

marŝis antaŭ ol Betinjo surprizite diris:

“Ho, estas juveloj ankaŭ ĉi tie\!” 

236

Ĉapitro Dudek Du

Ĉiuj turnis sian rigardon al la tero kaj ili trovis veran

juvelvojon sur la roka planko. 

“Strange\!” diris Kalikot, multe surprizite. “Mi nepre

sendu kelkajn knomojn por kolekti la gemojn kaj remeti

ilin en la Metalan Arbaron. Kiel ili venis ĉi tien?” 

Sur la tuta vojo laŭlonge de la koridoro ili trovis tiun

juvelvojon, sed kiam ili proksimiĝis al la fino la mistero

klariĝis. Ĉar tie, kaŭrante sur la planko kun sia dorso al

la roka muro, sidis olda Rugedo, fortege en- kaj el-spirante

kvazaŭ plene lacigite. Ili komprenis ke li disŝutis la juvelojn

el siaj multaj poŝoj: ili krevis, unu post la alia, pro la pezo

de sia enhavo dum li fuŝmarŝis laŭlonge de la koridoro. 

“Sed al mi ne gravas,” diris Rugedo, profunde ĝemante. 

“Mi nun konscias ke mi ne povus longe porti tian tre

pezan ŝarĝon, eĉ se mi sukcesus eskapi el ĉi tiu koridoro

portante ĝin. Mi timas ke la virino kiu kudris la poŝojn

sur mian robon uzis nebonkvalitan fadenon, kaj pro tio

mi dankos sin.” 

“Ĉu ankoraŭ restas al vi juveloj?” demandis Betinjo. 

Li rigardetis la internon de kelkaj restantaj poŝoj. 

“Malmultaj,” diris ili, “sed ili sufiĉos por miaj bezonoj, 

kaj mi ne plu deziras esti riĉa. Se iu el vi bonvolos helpi

min leviĝi, mi eliros kaj forlasos vin, ĉar mi scias ke vi

ĉiuj malamas min kaj preferus liberan spacon anstataŭ

mian ĉeeston.” 

237

Tiktoko de Oz

Vilulo kaj Kalikot surpiedigis la oldan Reĝon, kaj

nur tiam li rimarkis la fraton de Vilulo. La stranga kaj

neatendita apero de la Malbelulo tiom surprizis Rugedon

ke li ekkriis kaj komencis tremi, kvazaŭ vidante

fantomon. 

“Ki-ki-kiu estas?” li sukcesis balbuti. 

“Mi estas tiu senhelpa kaptito kiun transformis via

kruela magio el bela viro en malbelan\!” respondis la frato

de Vilulo, per severe riproĉa voĉo. 

“Vere, Rugedo,” diris Betinjo, “hontu pro tiu malica

ago.” 

“Mi ja hontas, kara,” agnoskis Rugedo, kiu nun estis

tiom amikema kaj humila kiom antaŭe li estis kruela kaj

venĝema. 

“Tial,” respondis la knabino, “faru pli da magio kaj

redonu al la kompatindulo lian naturan vizaĝon.” 

“Se mi povus,” respondis la olda Reĝo, “sed memoru

ke Tititi-Huĉu forprenis de mi ĉian magipovon. Tamen, 

mi neniam ĝenis min per lerno de kiel nuligi la sorĉon

kiun mi faris al la frato de Vilulo, ĉar mi intencis ke li

ĉiam restu malbela.” 

“Ĉiu sorĉo,” komentis bela Polikromo, “havas antidoton; 

kaj se vi ja sciis tiun malbelecosorĉon, Rugedo, certe vi

sciis nuligi ĝin.” 

Li kapneis. 

238

!(images/000067.png)

Tiktoko de Oz

“Se mi sciis, mi—mi forgesis,” li balbutis bedaŭre. 

“Penu pensi\!” petegis Vilulo, fervore. “*Bonvolu* peni

pensi\!” 

Rugedo taŭzis sian hararon per ambaŭ manoj, ĝemis, 

frapis sian bruston, frotis sian orelon, kaj rigardis stulte la

grupon. 

“Mi malklare memoretas ke ja ekzistis ia maniero

nuligi la sorĉon,” diris li; “sed misfortuno tiom konfuzis

mian cerbon ke mi ne povas memori kio ĝi estis.” 

“Atentu, Rugedo,” diris Betinjo, akre, “ĝis nun ni bone

traktis vin, sed ni ne toleros pli da absurdeco, kaj se vi

volas bone farti vi enmensigos tiun sorĉon\!” 

“Kial?” li demandis, turnante sin por rigardi la

knabineton miroplene. 

“Ĉar multe gravas al la frato de Vilulo. Li ege hontas

pro sia nuna aspekto, kaj vi kulpas pri tio. Efektive, 

Rugedo, vi tiom fie agis dum via vivo ke tute ne malutilos

al vi kompleze agi nun.” 

Rugedo palpebrumetis al ŝi, kaj denove ĝemis, kaj post

tio aspektis vere klopodanta pensi. 

“Mi kredas memori, tre malklare,” diris li, “ke iaspeca

kiso nuligos la malbelecosorĉon.” 

“Kia kiso?” 

“Kia? Nu, aŭ—aŭ—aŭ kiso de Konata Knabino; aŭ—

aŭ—kiso de Konata Knabino kiu iam estis Feino; aŭ—

240

Ĉapitro Dudek Du

aŭ kiso de persono kiu ankoraŭ estas Feino. Mi ne

memoras ĉu tiu aŭ ĉi tiu. Sed kompreneble neniu

knabino, konata aŭ feina, konsentus kisi personon tiom

malbelan—tiom ege, ege, ege malbelan—kiom la frato de

Vilulo.” 

“Mi tute ne certas pri tio,” diris Betinjo, admirinde

kuraĝa; “mi estas Konata Knabino, kaj se *mia* kiso nuligos

tiun aĉan sorĉon, mi—mi kisos.” 

“Ho, vere vi ne povus,” protestis Malbelulo. “Mi devus

forpreni mian maskon, kaj kiam vi vidus mian vizaĝon, 

nenio instigus vin kisi min, negrave kiom komplezema vi

estas.” 

“Nu, rilate al tio,” diris la knabineto, “mi tute ne

bezonos vidi vian vizaĝon. Jen mia plano: Restu en ĉi

tiu obskura koridoro, kaj ni forsendos la knomojn kun

la torĉoj. Vi forprenos la poŝtukon, kaj mi—mi kisos

vin.” 

“Vere jen kompleza ago, Betinjo\!” diris Vilulo, 

dankeme. 

“Nu, ĝi nepre ne mortigos min,” ŝi respondis; “kaj, se

feliĉigos vin kaj vian fraton, mi akceptas la riskon.” 

Do Kalikot ordonis ke la torĉoportantoj foriru el la

koridoro, kaj ili faris tion per iro tra la rokan aperturon. 

Reĝino Kaj kaj ŝia armeo ankaŭ eliris; sed tiom interesis

la aliajn la eksperimento farota de Betinjo ke ili restis en

241

Tiktoko de Oz

grupo ĉe la buŝo de la koridoro. Kiam la granda roko

relokiĝis, plene fermante la aperturon, ili restis en plena

obskuro. 

“Nu,” vokis Betinjo gajavoĉe, “ĉu vi jam forprenis la

poŝtukon de via vizaĝo, Malĉjo?” 

“Jes,” li respondis. 

“Nu, do, kie vi estas?” ŝi demandis, etendante siajn

brakojn. 

“Ĉi tie,” diris li. 

“Vi devos kliniĝi iom, sciu.” 

Li trovis ŝiajn manojn kaj tenante ilin per siaj li

klinis sin ĝis lia vizaĝo estis proksima al tiu de la

knabineto. La aliaj aŭdis klaran ŝmacan kison, kaj poste

Betinjo diris:

“Jen\! Mi kisis, kaj tute ne dolorigis min\!” 

“Diru al mi, kara frato, ĉu la sorĉo nuliĝis?” demandis

Vilulo. 

“Mi ne scias,” estis la respondo. “Eble jes kaj eble ne. 

Mi ne povas scii.” 

“Ĉu iu havas alumeton?” demandis Betinjo. 

“Mi havas plurajn,” diris Vilulo. 

“Do Rugedo flamigu unu el ili kaj rigardu la vizaĝon

de via frato, dum ni aliaj ĉiuj turnos al li la dorson. 

Rugedo malbeligis vian fraton, do verŝajne li povos toleri

la hororon rigardi lin, se la sorĉo ne estas nuligita.” 

242

Ĉapitro Dudek Du

Akceptinte tion, Rugedo prenis la alumeton kaj flamigis

ĝin. Li rigardetis kaj estingis la alumeton. 

“Ankoraŭ malbela\!” li diris timtreme. “Do ne sukcesis

la kiso de Konata Knabino.” 

“Mi provu,” proponis la Roza Princino, per sia dolĉa

voĉo. “Mi estas Konata Knabino kiu iam estis Feino. Eble

mia kiso nuligos la sorĉon.” 

Fajliloj ne plene aprobis tion, sed li estis tro malavida

por protesti. Do la Roza Princino palpe sekvis la vojon

al la frato de Vilulo kaj kisis lin. 

Rugedo flamigis alian alumeton, dum ĉiuj forturnis

sin. 

“Ne,” anoncis la eksreĝo; “ankaŭ tio ne nuligis la

sorĉon. Evidente necesas ke Feino kisu—aŭ eble mia

memoro plene fuŝis.” 

“Ponjo,” diris Betinjo, petege, “ĉu vi bonvolos provi?” 

“Kompreneble\!” respondis Polikromo, gaje ridante. 

“Neniam mi kisis viron dum la miloj da jaroj de mia

ekzisto, sed mi kisos lin por plaĉi al nia fidela Vilulo, 

kies malegoisma amo al sia malbela frato meritas

rekompencon.” 

Jam dum ŝi parolis Polikromo paŝis leĝere al la

flanko de la Malbelulo kaj rapide tuŝis lian vangon per

siaj lipoj. 

“Ho, dankon—dankon\!” li fervore kriis. “Ĉifoje mi

243

Tiktoko de Oz

ŝanĝiĝis, mi scias tion. Mi sentas la ŝanĝon\! Mi estas

aliforma. Viĉjo—kara Viĉjo—denove mi estas mi\!” 

Fajliloj, kiu estis proksima al la aperturo, tuŝis la

risorton kiu liberigis la grandan rokon kaj ĝi subite

eksteren puŝis sin kaj enlasis inundon de taglumo. 

Ĉiu staris senmove, gapante al la frato de Vilulo kiu, 

ne plu maskite de la grandpunkta poŝtuko, ridetis responde

al ilia rigardo. 

“Nu,” diris Vilulo, fine ĉesigante la grandan silenton

kaj amase enspirante aeron pro kontentiĝo, “vi ne plu estas

la Malbelulo, kara frato; sed por diri la tute honestan

veron, la vizaĝo natura por vi ne estas pli bela ol necesas.” 

“Mi opinias lin tre bonaspekta,” komentis Betinjo, 

rigardante la viron kritike. 

“Kompare kun antaŭe,” diris Reĝo Kalikot, “li vere

estas bela. Vi, kiuj neniam vidis lian malbelecon, eble ne

komprenas tion; sed misfortune mi devis rigardi la

Malbelulon ofte, kaj mi ripetas ke, kompare kun antaŭe, 

tiu viro nun estas bela.” 

“Bone,” respondis Betinjo, vigle, “ni akceptas vian

takson, Kalikot. Kaj nun ni foriru el ĉi tiu tunelo kaj

reeniru la mondon.” 

244

!(images/000070.png)

ĈAPITRO 23

Rugedo Reformiĝas

ILI ne bezonis multan tempon por reatingi la reĝan

kavernon de la Reĝo de la Knomoj, kie Kalikot ordonis

ke oni portu al ili la plej plaĉajn manĝaĵojn troveblajn tie. 

Rugedo sekvis la ceteran parton de la grupo kaj

kvankam neniu atentis la eksreĝon ili ne kontraŭis lian

ĉeeston nek ordonis ke li foriru. Li rigardis time por trovi

ĉu ovoj ankoraŭ gardas la enirejon, sed ili jam malaperis; 

do li rampis en la kavernon, sekvante la aliajn, kaj humile

kaŭris en angulo de la ĉambro. 

Tie Betinjo trovis lin. Ĉiuj kunuloj de la knabineto

nun tiom feliĉis pro la sukceso de la serĉo de Vilulo je

sia frato, kaj la ridado kaj gajeco ŝajnis tiom vastigita, ke

245

Tiktoko de Oz

la koro de Betinjo moliĝis rilate al la senamika oldulo

kiu iam estis ilia fervora malamiko, kaj ŝi portis al li iom

da manĝaĵoj kaj trinkaĵoj. 

La okuloj de Rugedo pleniĝis per larmoj pro tiu

neatendita komplezo. Li prenis manon de la infano per

sia propra kaj premis ĝin danke. 

“Atentu, Kalikot,” diris Betinjo, parolante al la nova

Reĝo, “kiel utilas malamikadi kontraŭ Rugedo? Lia tuta

magia povo estas for, do li ne plu povas damaĝi, kaj mi

estas certa ke li pentas sian misagadon al ĉiuj.” 

“Ĉu?” demandis Kalikot, rigardante sian eksmastron. 

“Jes,” diris Rugedo. “La knabino pravas. Mi bedaŭras

kaj mi estas sendanĝera. Mi ne volas vagadi tra la tuta

mondo, sur la tero, ĉar mi estas knomo. Neniu knomo

povas esti feliĉa aliloke ol subtere.” 

“Se tiel estas,” diris Kalikot, “mi permesos ke vi restu

ĉi tie se vi bone kondutos, sed se vi denove miskondutos, 

mi elpelos vin, laŭ la ordono de Tititi-Huĉu, kaj vi devos

vagi.” 

“Ne dubu, ĉar mi bone kondutos,” promesis Rugedo. 

“Estas malfacile esti Reĝo, kaj eĉ pli malfacile esti bona

Reĝo. Sed nun mi estas ordinara knomo kaj mi estas certa

ke mi kondutos senkulpe.” 

Al ĉiuj estis agrable aŭdi tion kaj scii ke Rugedo vere

reformiĝis. 

246

Ĉapitro Dudek Tri

“Mi esperas ke li plenumos sian promeson,” flustris

Betinjo al Vilulo; “sed se li denove miskondutos ni estos

tre malproksime de la Regno de la Knomoj kaj Kalikot

devos mem priatenti la oldan knomon.” 

Polikromo estis iom nekontenta dum la pasintaj unu-

du horoj. La bela filino de la Ĉielarko sciis ke jam ŝi

faris ĉion eblan por helpi siajn teramikojn, do ŝi komencis

sopiri al sia ĉielhejmo. 

“Mi kredas,” ŝi diris, atente aŭskultinte, “ke komencas

pluvi. La Reĝo de la Pluvo estas mia onklo, sciu, kaj eble

li legis miajn pensojn kaj helpos min. Ĉiukaze, mi devas

rigardi la ĉielon kaj certiĝi.” 

Do ŝi eksaltis kaj kuris tra la koridoro al la ekstera

enirejo, kaj ĉiuj sekvis ŝin kaj grupiĝis sur ebena parto

de la flanko de la monto. Efektive, mallumaj nuboj

plenigis la ĉielon kaj malrapida, guteta pluvo

komenciĝis. 

“Ne daŭros longe,” diris Vilulo, rigardante supren, 

“kaj kiam ĉesos pluvi ni perdos la dolĉan feineton

kiun ni amas. Ve,” li pludiris, post momento, “la nuboj

jam disiĝas okcidente, kaj—vidu\!—jen venas la

Ĉielarko.” 

Betinjo ne rigardis la ĉielon; ŝi rigardis Polikromon, kies

feliĉa, ridetanta vizaĝo nepre antaŭdiris la alvenon de ŝia

patro por porti ŝin al la Nubaj Palacoj. Post momento

247

Tiktoko de Oz

radio de sunbrilo inundis la monton kaj belega Ĉielarko

aperis. 

Farante krion de ĝojo Polikromo saltis sur rokan pinton

kaj etendis siajn brakojn. Senhezite la Ĉielarko suben iris

ĝis ĝia fino estis ĝuste ĉe ŝiaj piedoj, kaj per unu gracia

salto ŝi suriris ĝin kaj tuj ŝin ĉirkaŭbrakumis ŝiaj radiantaj

fratinoj, la filinoj de la Ĉielarko. Sed Polikromo liberigis

sin por kliniĝi trans la randon de la brilanta arko kaj

kapgesti kaj rideti kaj ĵeti dekduon da kisoj al siaj

ekskamaradoj. 

“Adiaŭ\!” ŝi vokis, kaj ili ĉiuj kriis “Adiaŭ\!” responde

kaj gestis per siaj manoj al sia bela amikino. 

Malrapide la grandioza arko leviĝis kaj degelis en la

ĉielon, ĝis la okuloj de la fervoraj rigardantoj vidis nur

lanugajn nubojn naĝantajn sur la bluo. 

“Mi ege bedaŭras pro la foriro de Polikromo,” diris

Betinjo, kiu emis plori; “sed mi s’pozas ke ŝi estos ege

pli feliĉa kun siaj fratinoj en la ĉielpalacoj.” 

“Sendube,” respondis Vilulo, serioze kapgestante. “Tie

estas ŝia hejmo, sciu, kaj povraj vagantoj kiuj ne havas

hejmon, samkiel ni, komprenas kion tio signifas por ŝi.” 

“Iam,” diris Betinjo, “ankaŭ mi havis hejmon. Nun, mi

havas nur—nur—karan Hanĉjon\!” 

Ŝi metis siajn brakojn ĉirkaŭ sian vilan nehoman

amikon, kaj li diris: “Hi-ha\!” per tono kiu indikis ke li

248

!(images/000075.png)

!(images/000080.png)

Tiktoko de Oz

komprenas ŝian senton. Kaj la homa vila amiko karesis la

kapon de la infano tenere kaj diris: “Vi eraras pri tio, 

Betinjo, kara. Mi neniam dizertos vin.” 

“Nek mi\!” kriis la frato de la Vilulo, per fervora tono. 

La knabineto rigardis ilin dankeme, kaj ŝiaj okuloj

ridetis tra la larmoj. 

“Bone,” ŝi diris. “Denove pluvas, do ni reiru en la

kavernon.” 

Iom senĝoje, ĉar ĉiuj amis Polikromon kaj sentos ŝian

foreston, ili reeniris la regnon de la Reĝo de la Knomoj. 

250

!(images/000086.png)

ĈAPITRO 24

Doroteo Delicas

“NU,” diris Reĝino Kaj, kiam ĉiuj denove sidis en la reĝa

kaverno de Kalikot, “kion ni faru sekve? Se mi povus

retrovi la vojon al Ugabuo mi rekondukus mian armeon

hejmen tuj, ĉar min tro superŝutis aĉaj malfacilaĵoj.” 

“Ĉu vi ne volas konkeri la mondon?” demandis Betinjo. 

“Mi ŝanĝis mian celon,” agnoskis la Reĝino. “La mondo

estas tro granda por konkero fare de nur unu persono kaj

mi estis pli feliĉa inter miaj propraj kunugabuanoj. Mi

volas—kiom ege mi volas—jam reesti tie\!” 

“Ankaŭ mi\!” kriis ĉiu oficiro fervortone. 

Nun la leganto sciu ke en la tre malproksima Lando

Oz la bela Reganto, Ozma, atente rigardis la aventurojn

251

Tiktoko de Oz

de Vilulo, kaj Tiktoko, kaj ĉiuj kiujn ili renkontis. Tagon

post tago Ozma, kun la mirinda Sorĉisto de Oz sidanta

apud ŝi, rigardis Magian Bildon en radiuma kadro, kiu

okupis unu flankon de la komforta buduaro de la Reganto

en la palaco de la Smeralda Urbo. La Magia Bildo estis

speciala, ĉar ĝi montris ĉiun scenon kiun Ozma volis

rigardi, kaj ĉiuj bildaĵoj moviĝadis, precize kiam la eventoj

okazis. Do Ozma kaj la Sorĉisto rigardis ĉiun agon de la

aventurantoj ekde la momento kiam Vilulo renkontis

ŝipfuĝintan Betinjon kaj Hanĉjon en la Regno de la Rozoj, 

kaj kiam la Rozan Princinon, prakuzino de Ozma, ekzilis

ŝiaj senkoraj regatoj. 

Kiam Kaj kaj ŝiaj sekvantoj fervorege volis reiri al

Ugabuo, Ozma kompatis ilin kaj memoris ke Ugabuo estas

angulo de la Lando Oz. Ŝi turnis sin al sia kunsidanto

kaj demandis:

“Ĉu via magio povas reporti tiujn malfeliĉulojn al ilia

kutima hejmo, Sorĉisto?” 

“Jes, Via Moŝto,” respondis la malgranda Sorĉisto. 

“Mi opinias ke la povra Reĝino sufiĉe suferis dum sia

fuŝprovo konkeri la mondon,” diris Ozma, ridetante pro

la absurdeco de tiu entrepreno, “do sendube de nun ŝi

estos kontenta en sia propra Regneto. Bonvolu sendi ŝin

tien, Sorĉisto, kaj kun ŝi la oficirojn kaj Fajlilojn.” 

“Kaj kien la Rozan Princinon?” demandis la Sorĉisto. 

252

Ĉapitro Dudek Kvar

“Sendu ŝin kun Fajliloj al Ugabuo,” respondis Ozma. 

“Ili fariĝis firmaj amikoj kaj mi estas certa ke apartigi ilin

malfeliĉigus ilin.” 

“Bone,” diris la Sorĉisto, kaj tute sen ĝeno aŭ

mistero li faris magian riton kiu estis simpla kaj efika. 

Sekve la sidantojn en la kaverno de la Reĝo de la

Knomoj surprizis kaj mirigis la malapero de la

Ugabuanoj el la ĉambro, kaj kun ili la Roza Princino. 

Unue ili tute ne komprenis; sed baldaŭ Vilulo suspektis

la veron, kaj, kredante ke nun Ozma interesiĝas pri

la grupo li tiris el poŝo etan ilon kiun li tenis apud

sia orelo. 

Ozma, vidante tiun agon per sia Magia Bildo, tuj

prenis similan ilon kiu estis sur apuda tablo kaj tenis ĝin

apud sia propra orelo. La du iloj registris la samajn

delikatajn sonvibrojn kaj konsistigis sendratan telefonon, 

inventitan de la Sorĉisto. Homoj apartigitaj per distanco

tiel kapablis konversacii tute facile kaj tute sen konektanta

drato. 

“Ĉu vi aŭdas min, Vilulo?” demandis Ozma. 

“Jes, Via Moŝto,” li respondis. 

“Mi resendis la Ugabuanojn al ilia propra valeto,” 

anoncis la Reganto de Oz, “do ne maltrankviliĝu pro ilia

malapero.” 

“Vi multe komplezis,” diris Vilulo. “Sed, Via Moŝto

253

Tiktoko de Oz

permesu ke mi raportu ke mia propra tasko ĉi tie jam

estas finita. Mi trovis mian perditan fraton, kaj li nun

estas apud mi, libera el la ĉenoj de malbeleco kiujn ĵetis

sur lin Rugedo. Tiktoko fidele servis min kaj miajn

kamaradojn, laŭ via peto, kaj mi esperas ke vi nun

retransportos la Horloĝfunkcian Homon al via felando

Oz.” 

“Mi faros tion,” respondis Ozma. “Sed kion pri vi, 

Vilulo?” 

“Mi estis tre feliĉa en Oz,” li diris, “sed mia ŝuldo

al aliaj devigas min ekzili min de tiu ĝuplena lando. 

Unue, mi devas prizorgi mian nove trovitan fraton, kaj

mi havas novan kamaradon, karan knabineton nomitan

Betinjo Bobin, kiu estas senhejma kaj al ŝi mankas

amikoj escepte de mi kaj malgranda azeno nomita

Hanĉjo. Mi promesis al Betinjo ke mi neniam dizertos

ŝin dum ŝi bezonos amikon, do mi devas por ĉiam

rezigni pri la ĝojoj de la Lando Oz.” 

Li diris tion kun bedaŭroĝemo, kaj Ozma ne respondis

sed metis la ileton sur sian tablon, tiel ĉesigante la

komunikadon kun la Vilulo. Sed la bela Reganto de Oz

plu rigardis sian magian bildon, kun pensema esprimo sur

sia vizaĝo, kaj la malgranda Sorĉisto de Oz rigardis

Ozman kaj ridetis agrable al si. 

En la kaverno de la Reĝo de la Knomoj Vilulo remetis

254

Ĉapitro Dudek Kvar

la sendratan telefonon en sian poŝon kaj turninte sin al

Betinjo diris per laŭeble plej gaja voĉo:

“Nu, kamaradeto, kion ni faru nun?” 

“Mi vere ne scias,” ŝi respondis kun senkomprena

vizaĝo. “Mi iomete bedaŭras ke niaj aventuroj finiĝis, ĉar

mi ĝuis ilin, kaj nun post la foriro de Reĝino Kaj kaj

ŝiaj kunuloj, kaj la foriro de Polikromo, kaj—ve\!—kie estas

Tiktoko, Viĉjo?” 

“Ankaŭ li malaperis,” diris Vilulo, ĉirkaŭrigardante la

kavernon kaj saĝe gestante per sia kapo. “Li jam estas en

la palaco de Ozma en la Lando Oz, lia hejmo.” 

“Ĉu ne ankaŭ via hejmo?” demandis Betinjo. 

“Antaŭe ĝi estis hejmo por mi, kara; sed nun mia

hejmo estas kie vi kaj mia frato estas. Ni estas vagantoj, 

sciu, sed se ni restos kune mi estas certa ke ni estos tre

ĝuplenaj.” 

“Sekve,” diris la knabino, “ni foriru el ĉi tiu senaera

subtera kaverno kaj serĉu novajn aventurojn. Certe jam

ĉesis pluvi.” 

“Mi estas preta,” diris Vilulo, do ili adiaŭis Reĝon

Kal ikoton, kaj dankis l in pro l ia hel po, kaj el iris al l a

buŝo de la koridoro. 

La ĉielo nun estis klara kaj brile blua; la suno brilegis

kaj eĉ tiu severa rokoplena lando aspektis bela post ilia

subtera enkarceriĝo. Nun ili estis nur kvar—Betinjo kaj

255

Tiktoko de Oz

Hanĉjo, kaj Vilulo kaj lia frato—kaj la grupeto marŝis

suben laŭ la monto kaj sekvis neklaran padon kiu

kondukis sudokcidenten. 

Dume Ozma konferencis kun la Sorĉisto, kaj poste kun

Tiktoko, kiun la magio de la Sorĉisto estis rapide

transportinta al la palaco de Ozma. Tiktoko estis plena

de laŭdoj pri Betinjo Bobin, “ki-u,” li diris, “es-tas pres-

kaŭ e-ga-le pla-ĉa ki-el Do-ro-te-o mem.” 

“Ni venigu Doroteon,” diris Ozma, kaj alvokinte sian

plej amatan servistinon, nomitan Ĵelea Konfitaĵ\*, ŝi petis

ŝin peti Princinon Doroteon veni jam tuj. Do kelkajn

momentojn poste Doroteo eniris la ĉambron de Ozma kaj

salutis ŝin kaj la Sorĉiston kaj Tiktokon kun la sama

humila rideto kaj simpla mieno kiu akiris por la knabineto

la amon de ĉiu renkontito. 

“Ĉu vi volas min, Ozma?” ŝi demandis. 

“Jes, kara. Mi ne scias kion fari, kaj mi deziras vian

konsilon.” 

“Verŝajne ĝi ne multon valoros,” respondis Doroteo, 

“sed mi agos laŭeble. Pri kio temas, Ozma?” 

“Vi ĉiuj scias,” diris la knabina Reganto, parolante al siaj

tri amikoj, “kiom dubebone estas venigi mortipovulojn en ĉi

tiun felandon Oz. Estas vere ke mi invitis plurajn

mortipovulojn hejmloĝi ĉi tie, kaj ili ĉiuj montriĝis fidindaj

kaj lojalaj regatoj. Efektive, neniu el vi tri estas indiĝena

256

Ĉapitro Dudek Kvar

Ozano. Doroteo kaj la Sorĉisto venis ĉi tien el Usono, kaj

Tiktoko venis el la Lando Ev. Sed kompreneble li ne estas

mortipovulo. Vilulo estas alia Usonano, kaj li kaŭzis mian

maltrankvilon, ĉar nia kara Viĉjo rifuzas reveni ĉi tien kaj tiel

dizerti la novajn amikojn kiujn li trovis en siaj lastatempaj

aventuroj, ĉar li kredas ke ili bezonas lian helpon.” 

“Vilulo de ĉiam estas bonkora,” komentis Doroteo. “Sed

kiuj estas la nove trovitaj amikoj?” 

“Unu estas lia frato, kiu dum multaj jaroj estis kaptito

de la Reĝo de la Knomoj, nia malnova malamiko Rugedo. 

Tiu frato ŝajnas afabla honestulo, sed li faris nenion kio

meritigus ke li ricevu hejmon en la Lando Oz.” 

“Kaj kiu alia?” demandis Doroteo. 

“Mi menciis al vi Betinjon Bobinon, la knabineton kies

ŝipo pereis—tre simile al vi, iam—kaj de tiam ŝi

akompanas la Vilulon dum lia serĉo je sia perdita frato. 

Vi memoras ŝin, ĉu ne?” 

“Ho, jes\!” krietis Doroteo. “Mi ofte rigardis ŝin kaj

Hanĉjon per la Magia Bildo. Ŝi estas kara knabineto, kaj

olda Hanĉjo estas karulo\! Kie ili nun estas?” 

“Rigardu,” respondis Ozma ridetante pro la entuziasmo

de ŝia amikino. 

Doroteo turnis sin al la bildo, kiu montris Betinjon kaj

Hanĉjon, kun Vilulo kaj lia frato, promenantaj laŭ la

rokoplenaj vojoj de dezerta lando. 

257

Tiktoko de Oz

“Ŝajnas al mi,” ŝi diris, kontempleme, “ke ili estas multe

malproksime de bona dormloko aŭ ia bona manĝaĵo.” 

“Vi pra-vas,” diris Tiktoko. “Mi jam es-tis en ti-u

lan-do, ĝi es-tas de-zer-to.” 

“Ĝi estas la lando de la knomoj,” klarigis la Sorĉisto, “kiuj

estas tiom petolemaj ke neniu volas loĝi proksime al ili. Mi

anticipas ke Viĉjo kaj liaj amikoj suferos multajn malfacilaĵojn

antaŭ ol foriri el tiu rokoplena loko, krom se—” 

Li turnis sin al Ozma kaj ridetis. 

“Krom se mi petos ke vi transportu ilin ĉiujn ĉi tien?” 

ŝi demandis. 

“Jes, via Moŝto.” 

“Ĉu via magio povus fari tion?” demandis Doroteo. 

“Mi kredas ke jes,” diris la Sorĉisto. 

“Nu,” diris Doroteo, “rilate al Betinjo kaj Hanĉjo, mi

volonte havus ilin ĉi tie en Oz. Estus tre agrable havi

knabinan kunludanton miaaĝan, komprenu. Kaj Hanĉjo ja

estas tre kara muleto\!” 

Ozma ridis pro la sopirema esprimo en la okuloj de

la knabino, kaj poste ŝi tiris Doroteon al si kaj kisis ŝin. 

“Ĉu mi ne estas via amiko kaj kunludanto?” ŝi demandis. 

Doroteo ruĝiĝis. 

“Vi scias ke mi elkore amas vin, Ozma\!” ŝi kriis. “Sed

vin tiom okupas la regado de ĉi tiu granda Lando Oz ke

ni ne povas ĉiam esti kune.” 

258

Ĉapitro Dudek Kvar

“Mi scias, kara. Mia unua devo temas pri miaj regatoj, 

kaj mi kredas ke estus ĝojige al ni ĉiuj se Betinjo estus

kun ni. Estas bela ĉambraro tuj kontraŭ via kie ŝi povos

loĝi, kaj mi konstruos oran stalon por Hanĉjo en la stalaro

kie loĝas la Segĉevalo. Ni konatigos la mulon al la

Malkuraĝa Leono kaj la Malsata Tigro, kaj mi estas certa

ke ili baldaŭ fariĝos firmaj amikoj. Sed mi ne povos venigi

Betinjon kaj Hanĉjon al Oz se mi ne ankaŭ venigos la

fraton de Viĉjo.” 

“Kaj, se vi ne venigos la fraton de Viĉjo, ankaŭ restos

ekstere povra Viĉjo kiun ni ĉiuj multe amas,” diris la

Sorĉisto. 

“Nu, ki-al ne ve-ni-gi li-n?” demandis Tiktoko. 

“La Lando Oz ne estas rifuĝejo por ĉiuj suferantaj

mortipovuloj,” klarigis Ozma. “Mi ne volas esti malafabla

al Viĉjo, sed lia frato ne rajtas peti komplezon de mi.” 

“La Lando Oz ne estas dense loĝata,” sugestis Doroteo. 

“Do vi konsilas min alvenigi la fraton de Viĉjo?” 

demandis Ozma. 

“Nu, ni ja ne volas perdi Vilulon, ĉu?” 

“Tute ne\!” respondis Ozma. “Kion vi opinias, Sorĉisto?” 

“Mi pretigas mian magion por transporti ilin ĉiujn.” 

“Kaj vi, Tiktoko?” 

“La fra-to de Vi-lu-lo es-tas bo-nu-lo, kaj ni ne-pre ne

per-du Vi-lu-lo-n.” 

259

Tiktoko de Oz

“Do, estas decidite,” konkludis Ozma. “Faru la magion, 

Sorĉisto\!” 

Li metis arĝentan teleron sur malgrandan tenilon kaj

verŝis sur la teleron malgrandan kvanton da palruĝa

pulvoro kiu estis en kristala flakoneto. Post tio li murmuris

iom malfacilan sorĉkanton kiun la Sorĉistino Glinda la

Bona instruis al li, kaj ĉio finiĝis per nubeto de parfumita

fumo kiu estis tiom irita ke kaj Ozma kaj Doroteo devis

froti siajn okulojn dum momento. 

“Bonvolu pardoni la malagrablan fumon,” diris la

Sorĉisto. “Mi certigas al vi ke la fumo estas vere necesa

parto de mia sorĉarto.” 

“Vidu\!” kriis Doroteo, indikante la Magian Bildon, “ili

malaperis\! Ili ĉiuj malaperis.” 

Efektive la bildo nun montris la saman rokoplenan

pejzaĝon kiel antaŭe, sed la tri homoj kaj la mulo ne plu

videblis en ĝi. 

“Ili malaperis,” diris la Sorĉisto, polurante la arĝentan

teleron kaj vindante ĝin per delikata ŝtofo, “ĉar ili estas

ĉi tie.” 

Tiumomente Ĵelea Konfitaĵ eniris la ĉambron. 

“Via Moŝto,” ŝi diris al Ozma, “Vilulo kaj alia viro

estas en la atendoĉambro kaj volas saluti vin. Viĉjo ploras

kiel bebo, sed li diris ke temas pri ĝojlarmoj.” 

“Sendu ilin ĉi tien tuj, Ĵelea\!” ordonis Ozma. 

260

!(images/000054.png)

!(images/000097.png)

Tiktoko de Oz

“A n k a ŭ , ” p l u d i r i s l a s e r v i s t i n o , “ k n a b i n o k a j

malgrandaspeca mulo mistere venis, sed ŝajne ili ne scias

kie ili estas nek kiel ili venis ĉi tien. Ĉu mi sendu ankaŭ

ilin ĉi tien?” 

“Ho, ne\!” kriis Doroteo, fervore saltante de sia seĝo; 

“mi mem iros renkonti Betinjon, ĉar ŝi multe konfuziĝos

en ĉi tiu granda palaco.” 

Kaj ŝi subenkuris la ŝtupojn po du por saluti sian

novan amikinon, Betinjon Bobinon. 

262

!(images/000062.png)

ĈAPITRO 25

La Am-Areo

“NU, ĉu ‘Hi-ha\!’ estas via sola parolo?” demandis la

Segĉevalo, ekzamenante Hanĉjon per siaj tuberokuloj kaj

malrapide svingante la branĉon kiun li uzis kiel voston. 

Ili estis en bela stalo malantaŭ la palaco de Ozma, kie

la ligna Segĉevalo—plene viva—loĝis en orpanela stalo, kaj

kie estis ĉambroj por la Malkuraĝa Leono kaj la Malsata

Tigro, plenaj de molaj kusenoj sur kiuj ili povis kuŝi kaj

oraj trogoj el kiuj ili manĝis. 

Apud la stalo de la Segĉevalo metiĝis alia por la mulo

Hanĉjo. Ĝi ne estis egale bela kiel la alia, ĉar la

Segĉevalo estis la plejamata rajdbesto de Ozma; sed

Hanĉjo havis aron da kusenoj kiel liton \(kiujn ne bezonis

263

Tiktoko de Oz

la Segĉevalo ĉar li neniam dormis\) kaj tioma lukso estis

nekonata de la muleto tiel ke li nur staris senmove kaj

rigardis siajn ĉirkaŭaĵojn kaj siajn kunulojn miroplene kaj

surprizite. 

La Malkuraĝa Leono, aspektante tre digna, estis etendita

sur la marmora planko de la stalo, okulumante Hanĉjon

trankvile kaj kritike, kaj apude kaŭris la enorma Malsata

Tigro, kiu aspektis egale interesata de la nove veninta

besto. La Segĉevalo, rigide staranta antaŭ Hanĉjo, ripetis

sian demandon:

“Ĉu ‘Hi-ha\!’ estas via sola parolo?” 

Hanĉjo movis siajn orelojn embarasate. 

“Mi neniam diris ion alian antaŭ nun,” li respondis; 

kaj li komencis tremi pro timo aŭdante sin paroli. 

“Mi bone komprenas tion,” komentis la Leono, 

balancante sian grandan kapon. “Strangaĵoj okazas en ĉi

tiu Lando Oz, same kiel ĉie aliloke. Mi kredas ke vi

venis ĉi tien de la malvarma, civilizita, ekstera mondo, 

ĉu ne?” 

“El tie, jes,” respondis Hanĉjo. “Je unu minuto mi estis

ekster Oz—kaj la sekvan minuton mi estis interne de ĝi\! 

Tio sufiĉis por doni al mi nervoŝokon, certe vi komprenas

tion; sed ke mi trovas min kapabla paroli same kiel

Betinjo, tio estas mirigaĵo kiu alarmas min.” 

“Estas ĉar vi estas en la Lando Oz,” diris la Segĉevalo. 

264

!(images/000061.jpg)

Ĉapitro Dudek Kvin

“Ĉiuj bestoj parolas, en ĉi tiu favorata lando, kaj necesas

agnoski ke estas pli amikeme ol muĝi vian aĉan ‘Hi-ha\!’

kiun neniu komprenas.” 

“Muloj tre bone komprenas,” deklaris Hanĉjo. 

“Ĉu? Do mi supozas ke ekzistas aliaj muloj en via

ekstera mondo,” diris la Tigro, oscedante dormeme. 

“Estas multegaj en Usono,” diris Hanĉjo. “Ĉu vi estas

la sola Tigro en Oz?” 

“Ne,” agnoskis la Tigro, “mi havas multajn parencojn

kiuj loĝas en la Ĝangala Lando; sed mi estas la sola Tigro

loĝanta en la Smeralda Urbo.” 

“Ekzistas ankaŭ aliaj Leonoj,” diris la Segĉevalo; “sed

mi estas la sola ĉevalo, iaspeca, en ĉi tiu favorata Lando.” 

“Tial ĉi tiu lando estas favorata,” diris la Tigro. 

“Komprenu, amiko Hanĉjo, ke la Segĉevalo fieras ĉar liajn

hufojn kovras oraj platoj, kaj ĉar nia amata Reganto, 

Ozma de Oz, amas rajdi sur lia dorso.” 

“Betinjo rajdas sur *mia* dorso,” deklaris Hanĉjo fiere. 

“Kiu estas Betinjo?” 

“La plej kara, plej dolĉa knabino en la tuta mondo\!” 

La Segĉevalo kolere snufis kaj stampfis per siaj oraj

piedoj. La Tigro kaŭris kaj grumblis. Malrapide la granda

Leono surpiediĝis, kaj liaj haroj hirtiĝis. 

“Amiko Hanĉjo,” diris li, “aŭ via juĝkapablo eraras aŭ

vi volas trompi nin. La plej kara, plej dolĉa knabino en

265

Tiktoko de Oz

la mondo estas nia Doroteo, kaj mi batalos iun ajn—ĉu

beston ĉu homon—kiu aŭdacas nei tion\!” 

“Ankaŭ mi\!” minacis la Tigro, montrante du vicojn de

enormaj blankaj dentoj. 

“Vi ĉiuj eraras\!” asertis la Segĉevalo malestime. “Neniu

knabino vivanta estas komparebla kun mia mastrino, Ozma

de Oz\!” 

Hanĉjo malrapide turnis sin ĝis liaj kalkanoj frontis la

aliajn. Li diris persiste:

“Mia deklaro ne eraras, nek mi agnoskos ke povas

ekzisti pli dolĉa vivanta knabino ol Betinjo Bobin. Se vi

volas batali, nur provu—mi estas preta\!” 

Dum ili hezitis, okulumante dube la kalkanojn de

Hanĉjo, gaja rido surprizis la bestojn kaj turnante siajn

kapojn ili vidis tri belajn knabinojn starantajn tuj interne

de la riĉe ĉizita enirejo de la stalaro. En la centro estis

Ozma, ŝiaj brakoj ĉirkaŭis la taliojn de Doroteo kaj

Betinjo, kiuj staris ambaŭflanke de ŝi. Ozma estis preskaŭ

duonan kapon pli alta ol la aliaj du knabinoj, kiuj estis

preskaŭ samgrandaj. Neobser vate, ili aŭskultis la

konversacion de la bestoj, kio por malgranda Betinjo Bobin

ja estis tre stranga sperto. 

“Malsaĝaj bestoj\!” krietis la Reganto de Oz, per milda

sed riproĉa voĉo. “Kial batali por defendi nin, kiuj ĉiuj

estas amantaj amikoj kaj neniel rivaloj? Respondu al mi\!” 

266

Ĉapitro Dudek Kvin

ŝi pludiris, dum ili klinis la kapojn ŝafece. 

“Mi rajtas esprimi mian opinion, Via Moŝto,” plendis

la Leono. 

“Ankaŭ la aliaj,” respondis Ozma. “Min plezurigas ke

vi kaj la Malsata Tigro plej amas Doroteon, ĉar ŝi estis

via unua amiko kaj akompananto. Ankaŭ min plezurigas

ke mia Segĉevalo plej amas min, ĉar kune ni spertis kaj

ĝojon kaj malĝojon. Hanĉjo pruvis sian fidelecon kaj

lojalecon defendante sian propran mastrineton; do vi ĉiuj

pravas unumaniere sed malpravas alie. Nia Lando Oz estas

Am-Areo, kaj ĉi tie amikeco superas ĉian alian kvaliton. 

Se vi ĉiuj ne povas esti amikoj, vi ne povas gardi nian

amon.” 

Ili akceptis tiun riproĉon tre humile. 

“Bone,” diris la Segĉevalo, tute feliĉe. “Kunpremu

hufojn, amiko Mulo.” 

Hanĉjo tuŝis la hufon de la ligna ĉevalo per sia. 

“Ni estu amikoj kaj kunfrotu la nazojn,” diris la Tigro. 

Do Hanĉjo modeste nazfrotis kun la granda besto. 

La Leono nur kapgestis kaj diris, kaŭrante antaŭ la

mulo:

“Ĉiu amiko de amiko de nia amata Reganto estas

amiko de la Malkuraĝa Leono. Mi kredas ke tio inkluzivas

vin. Se iam vi bezonos helpon aŭ konsilon, amiko Hanĉjo, 

petu de mi.” 

267

Tiktoko de Oz

“Nun, tiel devas esti,” diris Ozma, al kiu tre plaĉis

vidi ilin plene reamikiĝintaj. Ŝi turnis sin al siaj

akompanantoj: “Venu, karuloj, ni rekomencu promeni.” 

Dum ili forturnis sin Betinjo demandis mirante:

“Ĉu ĉiuj bestoj en Oz parolas kiel ni?” 

“Preskaŭ ĉiuj,” respondis Doroteo. “Estas flava Kokino

ĉi tie, kaj ŝi povas paroli, ankaŭ ŝiaj kokidoj; kaj estas

Palruĝa Katido supre en mia ĉambro kiu tre bele parolas. 

Sed mi havas malgrandan vilan nigran hundon nomitan

Toto, kiu delonge estas kun mi en Oz, kaj lia sola parolo

ĉiam estas nur ‘Boj\! Boj\!’ ” 

“Ĉu vi scias la kialon?” demandis Ozma. 

“Nu, li estas Kansasa besto, do mi s’pozas ke li

diferencas de la febestoj,” respondis Doroteo. 

“Ankaŭ Hanĉjo ne estas febesto, ne pli ol Toto,” diris

Ozma, “sed tuj kiam li eniris la sorĉon de nia felando li

trovis sin kapabla paroli. Estis same pri Vilĉinjo, la flava

Kokino kiun vi kunportis iam. La sama sorĉo trafis Toton, 

mi certigas al vi; sed li estas saĝa hundeto kaj kvankam

li komprenas ĉion diratan al li li preferas ne paroli.” 

“Jadi\!” krietis Doroteo. “Mi tute ne s’pektis ke Toto

trompas min.” Ŝi tiris malgrandan arĝentan fajfilon el poŝo

kaj sonigis akran noton per ĝi. Post momento ili aŭdis la

sonon de rapidantaj paŝetoj, kaj vila nigra hundo kuradis

al ili sur la vojo. 

268

!(images/000036.png)

Tiktoko de Oz

Doroteo surgenuiĝis antaŭ li kaj skuante fingron ĝuste

super lia nazo ŝi diris:

“Toto, mi ĉiam ame traktis vin, ĉu ne?” 

Toto rigardis ŝin per siaj brilantaj nigraj okuloj kaj

svingis sian voston. 

“Boj\! Boj\!” li diris, kaj Betinjo tuj sciis ke tio signifas

jes, ankaŭ Doroteo kaj Ozma sciis tion, ĉar ne eblis

miskompreni la tonon de la voĉo de Toto. 

“Tio estas hunda respondo,” diris Doroteo. “Ĉu

plaĉus al vi, Toto, se mi dirus al vi nur la parolon

‘boj, boj’?” 

La voston Toto nun svingegis, sed li silentis plu. 

“Vere, Doroteo,” diris Betinjo, “li povas paroli per sia

bojo kaj sia vosto same bone kiel ni. Ĉu vi ne komprenas

tian hundolingvaĵon?” 

“Certe mi komprenas,” respondis Doroteo. “Sed Toto

devas fariĝi pli konversaciema. Jen, sinjoro\!” ŝi pludiris, 

parolante al la hundo, “mi ĵus unuafoje sciiĝis ke vi povas

paroli vortojn—kiam vi volas. Ĉu vi volas, Toto?” 

“Vuf\!” diris Toto, kaj tio signifis “ne”. 

“Eĉ nur unusolan vorton, Toto, por pruvi ke vi estas

egale bona kiel ĉiu alia besto en Oz?” 

“Vuf\!” 

“Nur unu vorton, Toto—post tio vi povos forkuri.” 

Li rigardis ŝin rigide dum momento. 

270

Ĉapitro Dudek Kvin

“Bone. Mi forkuras\!” li diris, kaj forkuris rapide kiel

sago. 

Doroteo kunfrapis siajn manojn pro ĝojo, dum Betinjo

kaj Ozma ambaŭ ridegis pro ŝia plezuro kaj la sukceso

de la eksperimento. Brak’-en-brake ili forpromenis tra la

belaj ĝardenoj de la palaco, kie grandiozaj floroj abunde

kreskas kaj fontoj sendas siajn arĝentajn akverojn en la

altan aeron. Kaj post nelonge, dum ili ĉirkaŭiris angulon, 

ili trovis Vilulon kaj lian fraton, kiuj sidis kune sur ora

benko. 

La duo levis sin respektoplene kiam la Reganto de Oz

proksimiĝis al ili. 

“Ĉu vi ĝuas nian Landon Oz?” Ozma demandis al la

fremdulo. 

“Mi estas tre feliĉa ĉi tie, Via Moŝto,” respondis la

frato de Vilulo. “Kaj mi tre dankas vin pro via permeso

ke mi loĝu en ĉi tiu plaĉega loko.” 

“Danku Viĉjon pro tio,” diris Ozma. “Ĉar vi estas lia

frato, mi bonvenigis vin.” 

“Kiam vi pli bone konos Fraĉjon,” diris Vilulo fervore, 

“vi ĝojos ke li fariĝis unu el viaj lojalaj regatoj. Mi nur

nun mem ekkonas lin, kaj mi trovas multon admirindan

en lia karaktero.” 

Forlasinte la fratojn Ozma kaj la knabino daŭrigis sian

promenadon. Baldaŭ Betinjo ekkrietis:

271

!(images/000078.png)

Tiktoko de Oz

“La frato de Viĉjo ne povus esti egale feliĉa en Oz

kiel *mi*. Ĉu vi scias, Doroteo, mi ne kredis ke knabino

povas tiel ĝue loĝi— *ie ajn—* kiel ĉi tie nun?” 

“Mi scias,” respondis Doroteo. “Ankaŭ mi tre ofte sentas

tion.” 

“Estus bonege,” pludiris Betinjo, reveme, “se ĉiu

knabineto en la mondo povus loĝi en la Lando Oz; kaj

ankaŭ ĉiu knabeto\!” 

Ozma ridis aŭdinte tion. 

“Estas bonfortune por ni, Betinjo, ke via deziro ne estas

plenumebla,” diris ŝi, “ĉar tiu giganta armeo da knabinoj

kaj knaboj estus tiom amasa ke ni devus foriri.” 

“Jes,” konsentis Betinjo, post iom da pripensado. “Mi

supozas ke tio estas vera.” 

!(images/000013.jpg)

!(images/000051.jpg)





# Document Outline

+ Kovrilo 
+ 1. La Kohorto de Kaj 
+ 2. Unue Ugabuo 
+ 3. Magio Mistifikas la Marshantojn 
+ 4. Betinjo Brave Boatas 
+ 5. La Rozoj Repelas la Rifughantojn 
+ 6. Vilulo Vokas Veni 
+ 7. La Priplendinda Pozicio de Polikromo 
+ 8. Tiktoko Trovas Teruran Taskon 
+ 9. La Rabio de Rugedo Rughe Radias 
+ 10. Tra Terura Tubo 
+ 11. La Fama Fratularo de Feoj 
+ 12. La Senkompara Sinjorino de la Suverenlumo 
+ 13. La Jinjino Juste Jughas 
+ 14. La Longorela Auskultanto Lernas 
+ 15. La Drako Defias Dangheron 
+ 16. La Kaprica Knomo 
+ 17. Tragika Transformo 
+ 18. Lerta Liberigo 
+ 19. Regho Kalikot 
+ 20. Drako Delikate Demisias 
+ 21. Falsmodesta Frato 
+ 22. Komplezaj Kisoj 
+ 23. Rugedo Reformighas 
+ 24. Doroteo Delicas 
+ 25. La Am-Areo

