% Pastaj'o - konsideroj kaj historio
% Marco Picasso

PASTAĵO


eLIBRO

eLIBRO

Marco Picasso

Pastaĵo

konsideroj kaj historio

I N K O

1

PASTAĵO

eLIBRO

Marco Picasso

PASTAĵO

konsideroj kaj historio

eLIBRO

Aranĝis: Franko Luin

ISBN 91-7303-075-9

inko@omnibus.se

INKO · SE-13542 TYRESÖ · SVEDIO

http://www.omnibus.se/inko

FEBRUARO 2001

2

PASTAĵO

eLIBRO

Italaj viroj havas du fiksajn ideojn:

la alia estas spagetoj. 

Catherine Deneuve

3

PASTAĵO

eLIBRO

Enkonduko

Pastaĵo estas etika produkto. Socio ĝin bezonas. 

Se Italio estas konsiderata la patrujo de pastaĵo – specife en ĝiaj sudaj regionoj, sed ne nur – tio estas ĉar tradicie en la pasinteco ĝi disvastiĝis plej facile ĝuste en tiuj malriĉaj landoj, kie dum pluraj jarcentoj, krom verdaĵoj, malmulto dis-poneblis por manĝi kaj, male, tritiko abundis aŭ almenaŭ ne mankis. 

Hodiaŭ, la moderna industria produktado disponigas, je

malalta kosto, sufiĉe riĉan kaj kompletan nutraĵon por la homaro. Nur lastatempe, tamen, oni rekonis, science, la veron de tiu popola kredo. 

Por doni efektivan servon al la popoloj, pastaĵo devas esti korekte produktata rilate la kvaliton, korekte kuirita kaj, kompreneble, korekte manĝata. Pro tio ĝi estas hodiaŭ konsiderata simbolo de sana nutraĵo. 

Dum la lastaj jardekoj, past-industrio en Italio fariĝis mo-dela – dank’al la multaj sciencaj studoj pri malmola tritiko, pri la muelteknikoj, pri la pastaĵfabrikaj teknologioj; sekve, la nutraj kaj dietaj aspektoj de pastaĵo multe pliboniĝis. 

Tasko de la nuna libreto estas konigi plurajn aspektojn de la seka pastaĵo – t.e. farita nur el grio de malmola tritiko –, de

ĝia historio, de ĝia kuirado kaj de ĝia ideala utiligo. 

¯i ne estas receptolibro, tamen, simplaj kaj esencaj recep-4

PASTAĵO

eLIBRO

toj estas aldonitaj, por ke ĝi estu kompleta teksto por ĉiuj estontaj pastemuloj. 

Fine de la libreto troviĝas glosaro kun klarigoj pri terminoj sciencaj aŭ teknikaj, kaj kun nomoj de pastoformoj, kiuj ne troviĝas en PIV aŭ kiujn PIV ne komplete aŭ ne kontentige eksplikas. 

Marco Picasso

5

PASTAĵO

eLIBRO

1

Vino, spagetoj, ruĝa kapsiketo:

la sekreto de longa vivo

En vilaĝo usona, Rozeto en Pensilvanio, vivis, dum la ses dekaj jaroj de la dekdua jarcento, la kvina generacio de

italdevenaj familioj. Ili vivis iom izolite de la aliaj usonanoj kaj, plej grave, ili konservis siajn familiajn tradiciojn. Ili im-portadis tipajn italajn produktaĵojn, ĉefe spagetojn kaj ruĝan vinon, rezignante la kutiman viandomanĝadon kaj uzadon de bestaj grasaĵoj, baza nutraĵo de anglosaksa usonano. ĉar oni rimarkis, ke tie bone kaj sanstate vivadas pluraj pli ol naŭ-

dekjaruloj, eĉ ne magraj, esploristoj de la universitato de Ok-lahoma decidis sisteme pristudi tiun popolgrupon. Multaj el tiuj, malgraŭ la aĝo, neniam vizitis kuraciston: certe kura-cistoj ne riĉiĝis en tiu vilaĝo. La recepto de tiu longa sana vivo baldaŭ evidentiĝis en la dieto: ruĝa vino, spagetoj kaj ruĝa kapsiketo. 

Estas scienca bazo en tio. 

Pluraj aliaj universitataj studoj konfirmis la hipotezon, ke kutima uzado de tradicia pastaĵo evitas plurajn malsanojn, precipe korinfarkton. Antaŭ ol rekoni science la kialon, laŭ la nutraĵprincipoj, jam statistikoj evidentigis tiun tendencon: en Italio la plej alta procento de korinfarktoj okazas en la – laŭ nutra vidpunkto – riĉa regiono Emilio-Romanjo, la regiono inter Bolonjo kaj Riminio; la plej malalta okazas, male, en la malriĉa regiono Kalabrio, en la ekstreme suda parto de la du-oninsulo, cetere tre riĉa en ruĝa kaj forta kapsiketo. Oni kon-6

PASTAĵO

eLIBRO

statis, ke en Emilio tradicie oni preparas pastaĵon hejme, pere de blanka faruno knedata kun ovoj, kaj tiu pastaĵo estas priverŝata, post la kuirado, per riĉaj viandaj saŭcoj; en Kalabrio, male, oni aĉetas pli malriĉajn farunojn, kutime integrajn kaj faritajn el malmola tritiko, produktata en tiu regiono kaj en la proksima Sicilio. La pastaĵo de la riĉaj popoloj aspektas blanka; male, tiu de la malriĉaj fariĝas grizeta, malhela pro la enhavo de ioma brano kaj de la grenĝermo, kiu restas post la muelado. 

La unua – la blanka faruno – estas malriĉa je vitaminoj E

kaj B; la dua – el kompleta faruno – estas riĉa je tiuj vitaminoj. Valoras fakte memorigi, ke tiaj pastaĵoj, faritaj el integra faruno, havas specifan nomon en kelkaj italaj regionoj, nome avantaĝitaj, ĝuste pro tio, ke estas ”avantaĝo” en ties uzado, kaj ekonomia kaj nutra. Bedaŭrinde, hodiaŭ leĝo malperme-sas la industrian produktadon de tiu pastaĵo. Oni trovas ĝin nur kiel specialan, kaj pli multekostan, pordietan pastaĵon. 

Koncerne spagetojn ekzistas falsaj opinioj kaj legendoj. Por komenci, estas komuna opinio, kvankam erara, ke spagetoj

grasigas. Tio ne veras, krom se la saŭco estas tro viandoriĉa: la enhavo de vitamino E en la greno pozitive efikas al la tiro-ido, kies bona funkciado konservas la korpon seka kaj vigla. 

Studoj ĉe la universitatoj en Londono kaj en Jerusalemo

pruvis, ke konsumo de karbonhidratoj sen la oportuna vita-mina enhavo, plialtigas la riskon de korinfarkto; male, la al-preno de karbonhidratoj, riĉaj je tiuj vitaminoj, gardas de ĝi. 

Oni ankaŭ opinias, ke pastaĵo ne sufiĉe nutras. Male, pas-taĵo el malmola tritiko, estas unu el la plej kompletaj kaj sa-naj nutraĵoj, pro ĝia enhavo de ekvilibra kvanto de la plej gravaj nutraj substancoj. 

7

PASTAĵO

eLIBRO

Por nia bonfarto, multon ni ŝuldas al proteinoj kaj vitaminoj; pri la cetero, ni bezonas ĝustan kvanton de karbonhidratoj – kiujn liveras cerealoj – iom da grasaĵoj, prefere vegetalaj, ĉar la animalaj altigas la nivelon de kolesterolo en la sango, kaj vegetalajn ”fibrojn”, kiuj ne nutras, sed reguligas la metabolon. ĉiu surpluso en la ĉiutaga nutraĵo estas tro ener-gidona – ĉefe koncerne nian modernan vivon –, kaj kio estas troa por la normala bezono, tion la korpo flankenmetas en

”deponejon” por eventuala reutiligo en kazo de manko de

nutraĵo. En tiu ”deponejo”, interne de nia organismo, la nutraj substancoj transformiĝas al rezervaj grasaĵoj: pro tio ni dikiĝas. Ju pli da grasaĵoj ni manĝas, des pli da rezervoj eniras la deponejon. Viandoj enhavas altan procenton da gra-

saĵoj kiuj, krom malfacile digesteblaj, pli facile restas en la

”deponejo” ĉar ne tuj utiligataj. 

Hodiaŭ estas science pruvite, ke la enhavo de kalorioj, de proteinoj kaj vitaminoj en pastaĵo el malmola tritiko, estas vere kontentiga por bona kaj ekvilibra nutraĵo. 

Fakte, 100 gramoj de ne kuirita pastaĵo \(kiuj fariĝos preskaŭ 300 post la kuirado\) entenas ĉirkaŭ 350 kaloriojn, kiuj egalas samkvantan porcion de pizoj aŭ aliaj legomoj, aŭ duon-kilogramon de mandarenoj, aŭ – eĉ pli grave – 200 gramojn de bova viando aŭ 150 gramojn de ne grasa fromaĝo. 

Parolante pri proteinoj, 100 gramoj de pastaĵo enhavas 13

gramojn de ili en formo de aminoacidoj, nepre necesaj por la homa organismo, kiu ne kapablas ilin produkti per si mem. 

Krom tiuj, altnivela estas la enteno de gluteno pro la enhavo de 73 gramoj de amelo en cent gramoj de pastaĵo. Amelo estas kompleksa molekulo, kiu posedas pozitivajn proprietojn por la bonfarto, kiel trankviligan kaj koncentrigan kapablon, 8

PASTAĵO

eLIBRO

dank’al la enteno de serotonino; plie, kun la proteinoj, amelo formas reton rezistan al la agado de la digestaj sukoj. Pro tio ĝi kapablas malrapidigi la metabolon de la sukeroj, tiel faciligante ilian utiligon dum longa periodo. Tiun agadon helpas ankaŭ la natura enhavo de vegetalaj fibroj en la pastaĵo \(14 procento\). Laŭ la dietologoj, la perfekta nutraĵo havas la jenajn procentaĵojn: 60% da karbonhidratoj; 15% da proteinoj; 25% da lipidoj. Por kompari, viando posedas 16% da proteinoj, kaj la restanto estas nur grasaĵoj kaj akvo. Lipidoj, no-me grasaĵoj, estas en pastaĵo praktike nulaj \(malpli ol 1%\) krom tiuj eventuale aldonotaj pere de la saŭcumado. 

Efektive, tio, kio mankas al pastaĵo, por ke ĝi estu kompleta nutraĵo, tion povas aldoni la kunmetaĵoj: pro tio la elekto de la saŭco, krom aldoni guston, ankaŭ laŭ la preferoj kaj kutimoj de la popoloj, estas la esenca kompletigo de tiu plado. Jam en la pratempoj de la pastomanĝado, plej kutima plado estis pasto kun lentoj aŭ aliaj legomoj \(siatempe, kompreneble, la tomatoj ne estis konataj\). La nutra kompletigo per la legomoj ŝuldiĝas al la fakto, ke ili entenas tiujn proteinojn kiel lizinon – baza proteino por la kresko –, kiuj mankas en la pastaĵo, kaj ke ili aldonas la necesajn fibrojn, kiuj ebligas satosenton, tiel ne postuligante plian manĝon, faciligante la taskon al la dietuloj; kiel dirite kaj kiel konate, fibroj faciligas regulan eliminon de la superfluaj substancoj. Plie, la vitaminoj kaj enzimoj de la legomoj kontribuas malrapidigi la ensorbon de la sukeroj, tiel distribuante la energion de la nutraĵo dum longa periodo. Ankaŭ tiuj, kiuj suferas pro alta nivelo de glicemio, ne devas timi manĝi pastaĵon, ĉar kiel an-taŭe dirite, la amelo interagas en la strukturo de la proteinoj, 9

PASTAĵO

eLIBRO

formante reton malfacile agreseblan far la digestaj enzimoj: tiel, la kvanto de karbonhidratoj eniras la sangocirkuladon nur iom post iom, tre malrapide, kaj la gliceminivelo ne povas subite altiĝi. Modernaj dietologoj eĉ konsilas pastaĵon kun legomoj por la suferantoj je diabeto. Krom tio, tia dieto protektas kontraŭ pluraj modernaj malsanoj, kiel korinfarkto, iktuso kaj eĉ kelkaj formoj de kancero. 

Kune kun olivoleo1 kaj ruĝa kapsiketo, tiu ĉi estas la tiel dirita ”mediteranea dieto”, kiu naskiĝis en la suditalaj kampa-roj, sed kiu verdire venas de pli malproksime, nome de la su-da parto de Mediteraneo, en la arabaj landoj, jam de antaŭ la jaro 1000. 

Sed antaŭ ol okupiĝi detale pri historio kaj saŭcoj kiel kompletigo de pastaj pladoj, gravas ankoraŭ iom pli precizigi pri la nutraĵvaloroj de la gria pastaĵo kaj la danĝero de nutrado per solaj farunaĵoj el mola tritiko. ¯uste pro ĝia nutra malriĉeco, en la tradicio de norda Italio, ĉe la knedado hejma de pastaĵo kun blanka faruno, oni aldonas ovojn kaj fromaĝon sur la kuiritan; male, en la sudo, pro la uzo de integra tritika grio, sufiĉis perakva knedado, por prepari kontentige nutran pladon. Kompreneble, ovopastaĵo estas tre bongusta kaj, kvankam ne tro ofte, ĝi estas inda plado. 

Oni demonstris per pluraj studoj, ke la nuntempa blanka

pano, tiel kiel ĉiuj farunaĵoj produktitaj el blanka faruno \(no-me el mola tritiko\), posedas nur malaltan nutran valoron; tio signifas, ke ili plenigas la stomakon por rapida kontentigo, 1 Olivoleo enhavas acidon oleatan, nesaturita acido, kiu malaltigas la nivelon de LDL \(vidu ’lipoproteinon’ en la glosaro\) en la sango kaj, male, altigas la nivelon de HDL \(vidu ’lipoproteinon’ en la glosaro\) kiu helpas forigi la kolesterolon el la arterodeponaĵo. 

10

PASTAĵO

eLIBRO

sed baldaŭ fortoj kaj rezistemo mankos kaj la stomako postu-los novan manĝaĵon: tiu sento de nekontentigo kaj bezono

ofte manĝi estas konata kiel ”falsa malsato”. Male, kiel oni povis konstati, ĉefe tuj post la dua mondmilito, kiam italaj manlaboristoj dungiĝis ĉe minejoj aŭ vorkejoj1 en Belgio kaj Germanio, malgraŭ la rikanoj de la lokaj kaj alilandaj moke-muloj pro ilia kutimo manĝi nur abundajn telerojn de spagetoj, ili kapablis labori la tutan tagon sen bezono ofte ripozi, engluti vurstojn kaj trinki bieron \(ekvivalenta al bulkoman-

ĝado\). Fakte, la dieto pasta estis multe pli riĉa kaj vitaminen-hava ol tiu de viando kaj terpomoj. Kaj, cetere, la italoj ne bareliĝis. 

1 Vorko, ne PIV-a vorto \(eld. 1970\), proponita de A. Cherpillod, kiu signifas

”publikaj konstrulaboroj”, kiel fervojoj, aŭtoŝoseoj, pontoj, ktp. 

11

PASTAĵO

eLIBRO

2

Taganrog, haveno ĉe la Azova maro

Ne estas troigo en la aserto, ke pastaĵo estas unu el la plej gravaj malkovroj aŭ inventoj de la homaro: jam en la

evoluo de hominido al homo habilis kaj de tiu al homo sapiens, multe influis la ŝanĝiĝo de lia konduto de ĉasisto kaj plukis-to, al terkulturisto. Kiam ankoraŭ homo vivis en grotoj, tiujn li kundividis kun ursoj, kaj kun tiuj bestoj li ankaŭ kundividis siajn nutraĵojn, ĉefe bazitajn sur viando. Homo komencis vere evolui ekde kiam li komencis bredi brutaron kaj kultivi terenojn tiel malsovaĝigante ne nur bestojn, sed ankaŭ vegetalojn. La unuan dokumentitan uzadon de hibridigita

tritiko oni eltrovis en Palestinio kaj precize en Wadi-en-Natuf de kie venas la nomo de tiu kulturo, la tiel dirita ”natufa”, en la neolitika periodo \(–10 000 —> –8 000\). 

Ekde tiam evoluis tritiko. Ekzistas du ĉefaj specioj en la granda ĝenro tritiko: triticum vulgaris, komuna tritiko ankaŭ nomita mola greno, kiu enhavas 21 parojn da kromosomoj. 

¯ia muelado estigas la blankan farunon, kiu ricevas siglojn laŭ sia fajneco, ekzemple faruno 0 kaj faruno 00 \(ĉi lasta la plej fajna\), kies ĉefa uzo estas por panfarado kaj por la kutimaj uzoj familiaj, do ankaŭ por prepari pastaĵon hejmfaritan, nomata ”freŝa” aŭ ”tirita”, ekzemple miksante farunon kun ovoj, sen aldoni akvon, aŭ sen ovoj per simpla knedado de faruno kun akvo por prepari folio-pastaĵon ekzemple por far-

ĉitaj ravioloj. 

12

PASTAĵO

eLIBRO

La mola tritiko havas siajn variantojn: ĉefa kaj plej valora por la produktado de pano estas Hard Manitoba, kiu originas de la samnoma provinco Kanada, sed malgraŭ ĝia botanika

nomo, ĝi ne estas malmola. ĉefa karakterizo de Hard Mani-

toba estas ĝia kapablo elteni longan gistadon kaj pro tio doni bongustan panon: bakistoj nomas ”forta” ĝian farunon, kies knedado fariĝas elasta kaj konsista. Longa postkneda gistado kondukas al tre aerumata pano, kun pluraj homogenaj etaj

truoj en ĝi, kaj ne unu granda truo, kiun – male – kaŭzas kre-vadon de pluraj blovetoj, kiam la knedado ne bone aŭ ne sufi-

ĉe gistis. 

La dua granda specio de tritiko estas triticum durum, kiu entenas nur 14 parojn da kromosomoj. El ĝi oni produktas

kuskuson, grion kaj, per ĝi, sekan pastaĵon. Evidente, ankaŭ pastaĵo farita el blanka faruno povas esti bongusta, eĉ tre bongusta: tiu estas pastaĵo, kiun oni preparas hejme aŭ aĉetas ĉe specifaj pastaĵvendejoj, aŭ kiu estas metipreparita laŭ pluraj variantoj; sed la nutraj valoroj de la du pastaĵoj ege diferencas: la freŝa havante valorojn similajn al tiuj de pano

– krom la aldono de ovoj – la seka el grio, havante tiujn valorojn supre menciitajn. 

Tritika ĝermo entenas jenajn elementojn mineralajn, facile asimileblajn: kalcio, fosforo, fero k. a.; plus proteinoj, vitaminoj kiel karoteno – nome vitamino A – kaj la vitaminoj B kaj B2, E kaj PP. 

Oni scias kaj atentigas, ke vitaminoj perdas sian efikon

post boligado: tio veras, specife por la vitamino C, se la temperaturo de la produkto superas 100 gradojn, kaj se la boligado longe daŭras. Ankaŭ fruktomarmeladoj, pro longa kui-

rado perdas la naturajn vitaminojn de la fruktoj. Taŭga kui-13

PASTAĵO

eLIBRO

rado de pastaĵo ne detruas vitaminojn, ĉefe tiujn de la grupoj B kaj E, tipaj en malmola tritiko. Pri tio vi legos en la kvina ĉapitro. 

Muelado de malmola tritiko estas proceso tute malsimila al tiu de la mola tritiko, per kiu oni produktas farunon. La diferenco estas esenca kaj situas kaj en la muelsistemo mem, kaj en la konsisto de la grajno. Mola tritiko estas muelita per pre-mado inter du glataj cilindroj: fajna kribrilo pasigas nur la farunon, dum platigitaj ĝermoj kaj brano, restas super la me-

ĉoj de la kribrilo. 

Male, malmola tritiko havas konsiston kornecan; anstataŭ

per premo, ĝia muelado okazas per tranĉo inter segtipaj dentoj – per kiuj la premcilindroj estas ekipitaj – pli kaj pli fajnaj. 

Kribrado okazas per pli granda meĉhava silka kribrilo – kiu nomiĝas stamino –, ĉar kiel konate, grio eroj havas dimen-siojn pli grandajn ol tiuj de faruno. ĉar la pli peza parto de la tranĉita grio – nome la pli pura – restas sube, ĝi trapasas kiel unua la kribrilon; poste oni retranĉas la restanton kaj plurfoje daŭrigas tiun laboron laŭ la tiel dirita ”griopurigado”. Se la greno ankoraŭ konservas sian originan ĝermon, la rezultan-ta grio estos pli valora ol tiu senĝerma. La pastaĵo el ĝi farita aspektos, krom iom transluma, flaveca kaj ne tro blanka, kiel iuj pastaĵoj, faritaj el malriĉa grio aŭ eĉ miksita kun faruno. 

Simpla sistemo por kompreni ĉu pastaĵo estas farita per vera grio el malmola tritiko, oni provu fleksi spageton: konstate-blas, ke ĝi kurbiĝas antaŭ sia rompiĝo, multe pli ol la rigida, sed fragila, spageto el faruno. Same por la mallongaj pastaĵoj, kiuj rompiĝas inter du fingroj nur per forta premo. 

Malmola tritiko kreskas en aridaj kaj varmaj regionoj. 

14

PASTAĵO

eLIBRO

Kvankam tiu specio de greno originas en Palestinio verŝajne jam dum la neolitika periodo, kompreneble, ne samtempe

naskiĝis pastaĵo. Tie, kiel en aliaj lokoj, grenojn oni manĝis eble nur premitajn kaj trempitajn en akvon; poste ili estis boligitaj kaj tre probable iam, tiu pli malpli densa farunaĵo formita el akvo kaj premitaj grajnoj, estis kuirita inter du var-migitaj plataj ŝtonoj, tiel produktante platkukajn farunaĵojn. 

La grenoj muelitaj kaj utiligitaj por knedadi pastaĵon, el kiu formi platajn pli malpli longajn formojn, estis pluraj: oni uza-dis, krom tritikon, milion, segalon, spelton, fagopiron; dum karestiaj periodoj, oni eĉ produktis pastaĵon kneditan el glan-faruno. 

La plej taŭga malmola tritiko por produkti sekan pastaĵon estis la fama Taganrog, origina de la Azova maro inter Ukrainio kaj Ruslando. Bedaŭrinde, hodiaŭ, post la longa ekspluatado kaj poluado de tiu regiono pro la peza industrio de la soveta reĝimo, tiu riĉa kaj altvalora tritiko tie malaperis, post pluraj jarcentoj de rentuma produktado. 

De tie, el tiu haveno sur la rivero Don, oni enŝipigis tunojn da bona tritiko, kiun ĝenovaj ŝipoj jam longtempe trasporta-dis al italaj past-industrioj, en la regionoj de Napolo kaj de

¯enovo. Siatempe ankaŭ en Sicilio tiutipa tritiko estis produktata en grandaj kvantoj, sed oni diris, ke tritiko altvalora kiel la Taganroga ne estis produktata aliloke: eĉ la Burbonoj, siatempaj reĝoj de la sudaj italaj regionoj de Napolo ĝis Sicilio, ne malpermesis importadon de tritiko el Ruslando, kiel estus konsilinda por protekti la internan produktadon. Ver-

ŝajne, la emo por bongustaj ”makaronioj” pli valoris ol nacia ekonomio. 

15

PASTAĵO

eLIBRO

La Taganroga tritiko posedis pli ol aliaj – kiel nuntempe la sama produktata en Kanado kaj aliloke – pli altan procenton de tiamino. 

Verdire, en la produktado de seka pastaĵo gravas, ke la ĵus eltiritaj spagetoj – aŭ alitipaj longaj formoj – povas resti pendiĝantaj por sekiĝo sen plilongiĝi aŭ eĉ, malpli bone, rompiĝi pro sia pezo. Ili devas do, konservi sufiĉan internan forton kaj konsiston, tiel ke la sekiĝado povu okazi konservante la originan formon, kiun donas al la pastaĵo la premformigilo. Plie, ju pli forta la konsisto de la pastaĵo, despli bona ĝia kuirado, kiu ne devas fariĝi ”glueca” \(tiu ĉi koncepto estas detale kla-rigita en la kvina ĉapitro pri kuirado\). 

Taganrog eĉ respondecas, iasence, pri la komenco de la po-litikaj luktoj – kaj poste sendependigaj militoj de la italoj –, kiuj en la 19-a jarcento kondukis al la naskiĝo de Italio kiel unuiĝinta nacio en la jaro 1861-a. Oni rakontas, ke en la jaro 1833, maristo el liguria urbo, iu Johano Cuneo, tien fuĝis, ĉar oni informis lin, ke baldaŭ li estos arestita pro lia aparteno al la liberiga movado de Mazzini \(la ”Juna Italio”\). Tiam li ofte renkontiĝis kun la italaj maristoj en gastejoj, kie ili pasigis sian tempon atendante la ŝarĝigon de la ŝipoj antaŭ la reven-vojaĝo; en tiu medio li kutimis alparoli la kamaradojn pri la neceso kontraŭstari la malbonajn kondiĉojn de la italaj laboristoj sub la eksterlanda okupanto. Juna blondulo aŭskultadis atente kaj fine, kuris brakumi lin dankema pro lia verve-co konvinki la popolon: tiu junulo nomiĝis Jozefo Garibaldi, kiu tiam eniris la liberecan movadon, kaj kiu fariĝis mondko-nata rolanto de la Itala unuiĝo. Jen alia grava respondeco de spagetoj\! 

16

PASTAĵO

eLIBRO

3

De Palestina lulilo al Sicilia matureco

Arkeologio helpas por rekonstrui la longan historion de la utiligo de tritiko kiel nutraĵo kaj por produkti pastaĵon: la pentraĵoj de la egiptaj tomboj – sed ankaŭ restaĵoj de ofe-roj dum religiaj ceremonioj – montras ravioltipajn pasteĉojn faritajn el pastaĵo kaj poste farĉitajn per viando kaj verdaĵoj. 

Sed ankaŭ la itala tradicio komenciĝis tre frue, se konsideri la dekoraciajn pentraĵojn en la tiel dirita ”tombo de la relie-foj” apud la etruska urbo Cerveteri, kiuj reproduktas ilojn tipajn por la hejma farado de knedaĵoj kaj pastaĵoj, inkluzive de la ligna tableto sur kiu platigi la knedadon per rulilo, kaj de la dentrulilo uzata – samkiel ankoraŭ hodiaŭ – por tondi nudelojn kaj raviolojn. 

¯uste tiuj larĝaj nudeloj, famis en la imperia Romo, kaj

tiujn prikantis la latina poeto Horacio: ilia latina nomo estis laganum \(pl. lagana\) de kie venas la hodiaŭa itala nomo las-agna \(lazanjo\). Horacio mencias kaj supon kun kikeroj, poreoj kaj laganoj \(eble pastaĵnokoj\), kaj frititajn laganojn. Sed, prefere, oni kutimis ilin friti. 

Tamen, al Italio tiuj tiritaj pastaĵoj venis de mezoriento, tra Grekio: efektive jam en Sicilio, siatempe Granda Grekio, iu Arkestrato el ¯ela, plej suda urbo de la insulo, verkis sian

”Fragmentoj de gastrologio” en kiu pri laganoj li preskribas:

”poste la striojn de pastaĵo oni manĝu, kaj varmajn kaj trempitajn je forta saŭco”. Sed ne nur tio: jam oni konis specialaĵojn, kiel alia heleno, Antifano, atestas priskribante alitipajn 17

PASTAĵO

eLIBRO

laganojn verdajn, kneditajn kune kun tritita laktuko, pipro kaj porkograsaĵo: tiun ĉi pastaĵon oni fritis en oleo. Verŝajne, la romianoj kaj eble la helenoj, pli konis frititan pastaĵon ol boli-gitan. La fama, en sia fako, Apicius, verkante sian De arte co-quinaria \(pri la arto de bona kuirado\) parolas nur pri frititaj laganoj. 

ĉio tio pruvas la antikvan tradicion de pastaĵo en Italio. Tamen, falsaĵo vaste konata koncerne spagetojn estas la aserto, ke ili venas de ĉinio, kaj ke ilin konigis al la italoj la fama Marco Polo, filo de venecia komercisto, kiu longe loĝis ĉe la Granda ˘ano dum la dektria jarcento. Marco Polo revenis al Italio, kiel kaptito de la ĝenovanoj \(rivaloj de la venecianoj\) kaj dum sia kaptiteco li diktis sian faman ”Miliono”-n, kiu ri-velis al la intelektularo la mirindaĵojn de tiu fora kaj preskaŭ ne konata lando. En tiu libro, li mencias, krom plurajn ĉinajn manĝaĵojn, iun pastaĵon: ”granda miro estas, ke la ĉinoj havas arbojn1, kiuj estas grandaj kun fajna ŝelo kaj estas plen-plenaj je faruno; kaj el tiu faruno ili faras manĝaĵojn kiel pastaĵon kaj bongustajn” \[ĉap. 166\]. Ankoraŭ hodiaŭ ĉinoj kutimas kuiri spagetojn, tamen faritajn el sojo-faruno, ne el tritika grio. Mencio pri laganoj en Miliono ne estas originala, sed aperas unuafoje en eldono de 1550, ne fidele tradukita de la origina, malfacila venecia mezepoka lingvo. ĉiukaze, Marco Polo revenis al Italio nur en la jaro 1292: sed jam 13 jarojn pli frue, en 1279, notario ĝuste en ¯enovo listigis la heredaĵon de iu soldato Poncjo Bastone, inter kies havaĵoj li mencias ”ba-releton unu plena je makaronioj2”. Tiu ĉi estas ne-kontestebla dokumento, kiu pruvas ke spagetoj ne venis el ĉinio. 

1 Temas pri la palmo ’saguo’, kiu entenas farunon. 

2 Barixela una plena de macaronis. 

18

PASTAĵO

eLIBRO

Tamen, jam multe pli frue pastaĵo estis tre populara en Italio, kaj ĉefe en kelkaj ĝiaj partoj. ¯ia populareco en iuj regionoj ligiĝas al la fakto, ke temas pri tiuj landoj, kiuj ricevis la rektan influon de la araba mondo kaj civilizo, kiel Sicilio kaj la suda parto de la ”boto”, aŭ pro komercaj kialoj, kiel ¯enovo kaj ĝia regiono, Ligurio, el kies havenoj startis ŝarĝoŝipoj al la tuta Mediteraneo. 

Tiel ni povas havi plurajn atestojn pri la kutima uzado de varitipa pastaĵo ie-tie, kaj facile oni povis rekonstrui ĝian vo-jon al Italio. 

Malmola tritiko estis kultivita en la mezorientaj mediteraneaj landoj, en Egiptio kaj pli okcidente, tie kie la araboj loĝadis, kiel en Sicilio kaj Hispanio. Oni ne scias ekde kiam, sed tre verŝajne jam de la unuaj jarcentoj de nia erao, la nomadaj popoloj de la dezertaj regionoj havis specifan bezonon: disponi je nutraĵo, facile konservebla en la arida kaj varma de-zerto, ne peza kaj facile transportebla, kaj rapide kuirebla. 

Tiun solvon verŝajne trovis iliaj virinoj, preparante knedaĵon de pistita tritiko dum la paŭzoj en la oazoj kaj en la urboj. Tiuj knedaĵoj, platigitaj kaj tiritaj, por ke ili rapide kaj facile sekiĝu sub la varma suno, fariĝis malpezaj kaj longtempe konserveblaj: ilia konsisto fortika, kvazaŭ estus vitreca, helpis por la transportado; tiucele, anstataŭ formi longajn spagetojn, prefere ili modlis la knedaĵon kiel tubetojn pli malpli longajn, tiel ke per ŝnureto eblis ligi grandajn girlandojn, pendigitajn, kun la aliaj havaĵoj, al la kamelŝarĝo. Ilia kuirado ne postulis tiom da akvo kiom por la knedado, kaj al tiu pastaĵo kuirita eblis aldoni lakton, kazeon, mielon aŭ kion ajn alian disponeblan. 

Ekde kiam la araboj disvastigis la sekigitan pastaĵon, Sici-19

PASTAĵO

eLIBRO

lio fariĝis dum longa periodo la ĉefa industrinivela produktanto de ĝi en la tuta Mediteraneo. Cetere, en Sicilio ne mankis la kruda materio, kies produktado koncentriĝis en tiu

”agrabla kaj mirinda ejo, kie granda kvanto da akvo funkcii-gas multajn muelejojn” kiel asertas, en la jaro 1154, la araba kronikisto Al-Idrisi en sia ”Libro de Ruĝero1”. Tiu loko, ne malproksime de Palermo, ĉefurbo de Sicilio, nomiĝis At tarbi’ah, hodiaŭ Trabia, en kies ebenaĵoj kreskis la tritiko kaj de kie multaj ŝipoj, plejparte ĝenovaj, portis pastaĵŝarĝojn en bare-letoj – siatempe nomitaj ĝenovlingve bariĵeloj – al pluraj aliaj landoj. 

Interesa estas ankaŭ la historio de la nomo makaronioj. Kaj la formo kaj la nomo neniam estis bone difinita: en la komenco tiun nomon oni donis ankaŭ al nudeloj, al laganoj kaj eĉ al nokoj: foje la ”romaj” estis fadenaj, alifoje ni trovas, ke la napolaj estas larĝaj strioj; la siciliaj, kaj verŝajne komence nur tiuj, estis longaj cilindretoj, ĝuste tiuj arabdevenaj. La unua certa dokumento en kiu aperas la nomo makaronio en Italio estis letero de la hermito Vilhelmo de Virga Monto, ĉirkaŭ la jaro 1120, en kiu li rakontas, ke dum festeno oni priservis maccarones seu laganæ \(makaronioj, nome laganoj\) tiel indi-kante diverstipajn pastaĵojn. Kiel ni jam vidis, en la notaria akto datita 1279 macaronis identiĝas kun sekigita pastaĵo, kontraste al laganoj – nome tirita pastaĵo. Poste, la nomo fari-

ĝis populara kaj ni retrovas ĝin ĉe la novelistoj de la 14-a jarcento kaj en la Dekamerono de Boccaccio \(Bokaĉo\), kiu cete-re mencias ankaŭ raviolojn. De 1371 estas akto en Palermo, kiu mencias maccaruni blanki di simula \(blankaj makaronioj el 1 Ruĝero la dua, reĝo de Sicilio. 

20

PASTAĵO

eLIBRO

grio\). Sed ankaŭ Napolo jam konis makaroniojn, laŭ doku-

mento datita 20.9.1295 en kiu ”reĝino Maria, patrino de Karolo Martelo de Anĵuo pagigas al kreditantoj 4 uncojn kiel prezo de makaronioj…”. 

Ekde la jaro 1320 ekekzistis ankaŭ la gildoj – unue en ¯enovo, poste en aliaj urboj – de la pastofabrikantoj, kiuj nomi-

ĝis laganaroj aŭ makaroniaroj. 

Malgraŭ longaj serĉadoj kaj hipotezoj, neniu eltrovis certan originon de la nomo ”makaronio”, kies tipa formo hodi-aŭ estas tiu de cilindretoj, longaj de kelkcentimetroj ĝis unu polmo: krom la stranga ideo, kiu kondukas ĝin al la greka makaron, dia nutraĵo, unu el tiuj hipotezoj, konektiĝas al la sicilia verbo makare, kiu signifas ”premi ion modleblan”; ĉu tamen tiu nomo ne povus ligiĝi al Mekkao, al kiu direktiĝis karavane la pilgrimoj dum longdaŭraj vojaĝoj, kun tiuj pas-togirlandoj sur la kameloj? Neniu tion povas ĝis nun pruvi aŭ kontraŭdiri. Certe, tiu nomo estas tre antikva, kaj dokumentita ekde ĉirkaŭ la jaro 1000. 

Certe se temas pri nomoj, araboj transdonis aliajn: rista, al-itrija kaj fidaws. De ili venas nuntempaj nomoj, la plej vaste konata inter tiuj estas fideoj \(itale fidellini\), tra la hispana fideos. 

La nomo araba rista respondas al iu speciala fera stange-

to, iel kiel trikotaĵfero, sur kiu formiĝis la ”makaronioj”, nome longaj mallarĝaj cilindretoj, pli longaj kaj pli maldikaj ol la nuntempaj. Ekzistas dokumentoj de la 9-a jarcento, kiel la kuirarta libro de Ibn-al Mibrad, atestanta la uzon de tiuj iloj; en ĝi la aŭtoro priskribas kutiman pladon de la beduenaj kaj berberaj triboj: makaronioj kuiritaj kun lentoj. 

Araboj eniris Sicilion en la jaro 817, tien kunportante kaj la 21

PASTAĵO

eLIBRO

grian pastaĵon kaj la ilojn por ĝin fabriki. Kune kun la rista, ili kunportis alispecajn pastaĵojn kaj nomojn: la vorto al-itrija jam ekzistis, ekzemple, en la siria vortaro de Bar-Alì de la 9-a jarcento, kaj ĝia difino estas: ”gria manfaritaĵo, longigita, poste sekigita kaj kuirita”. En alia dokumento de la jaro 1150

Al-Idris priskribas la sekan pastaĵon ”ŝarĝita en longaj strioj sur ŝipojn” kaj nomis ĝin ”tria” kiel ”farunaĵo en formo de fadenoj”. 

Tiu voĉo transformiĝis en la pli simplan tria kaj disvastiĝis al aliaj regionoj suditalaj kaj al ¯enovo, urbo kiu komerce rilatis al tiuj regionoj: en Ligurio tiu nomo restis longe – la

ĝenova tria – kaj, kompreneble kun ŝanĝiĝoj, ankoraŭ hodi-aŭ ĝi indikas longajn platigitajn spagetojn, nomitaj trenetoj. 

Ankoraŭ koncerne la nomojn, estas interese rimarki, ke

nordeŭropaj lingvoj preferas la etimologion de la latina nodus, de kie venas la germana Nudeln, la angla noodles – nudeloj –

; en Italio krom la hispandevena fideloj, oni preferas etimologion, kiu rilatas ne kun la formo, sed kun la preparo, nome la verbon tranĉi \(itale tagliare\), de kie tagliatelle, tagliolini, taglierini aŭ simile fettucce \(rubandoj\); la nomo spaghetti rilatas al la formo, kaj fakte signifas ŝnuretoj1. 

Sed se la araboj portis sekan pastaĵon \(el malmola tritiko\) al Sicilio, tio ne signifas, ke jam de longe ĉi tie kuirarto ne konis pastaĵon: jam en la dua jarcento antaŭ nia erao, Trina-krio \(la jama nomo de la itala insulo\) estis fama pro ĝiaj alt-nivelaj majstrokuiristoj, kiel la renomata Labdako, al kiu la helenaj patriciaj familioj sendis siajn ĉefkuiristojn por eller-ni liajn artaĵojn. Eĉ Platono mencias tiun sicilian arton en sia 1 En kelkaj italaj regionoj la nomo rilatas ankaŭ kun la ago: ”manĝi”, de kie pappardelle, paparele, ktp. 

22

PASTAĵO

eLIBRO

dialogo ”Gorĝa”, kie li celebras Mitekon pro ”la arto de pastaĵoj, de saŭcoj kaj gustumaĵoj per kiuj ili priverŝis siajn man-

ĝaĵojn”. 

ĉio tio pruvas, ke Italio, aŭ se ni preferas la Granda Grekio, jam konis pastaĵon, tamen freŝan, samkiel la Etruskoj, kaj de tie ĝi disvastiĝis al Romo. 

23

PASTAĵO

eLIBRO

4

Spagetoj kaj oraj pomoj

Se makaronioj kaj spagetoj ne naskiĝis en Napolo, tamen

en tiu urbo tiu manĝaĵo fariĝis tre populara ekde la dek-

sepa jarcento, kaj Napolo dum la dekoka jarcento fariĝis la ĉefurbo de tiu kuirartaĵo. Verŝajne tiun antaŭpuŝon donis al Napolo la invento de la tiel dirita ”inĝenjo” \(inĝeniilo\), nome la unua mekanika premilo per kiu la pastfabrikado povis ak-celi sian evoluon kaj transformiĝi de hejma al industria, kvankam la hejmfarado restis kutima kaj populara. Dommastrinoj ne restis senlaboremaj, kaj daŭre preparadis aliformajn pastaĵojn, laŭ la tradicio aŭ laŭ ilia emo kaj kapabla fantazio: tiel, kune kun la granda produktado, kreskis kaj multobliĝis la tipoj kaj la nomoj, kiujn la fantazio de la napolanoj, kaj de la italoj ĝenerale, povis libere inventi kaj krei. Variantoj, kiuj kreskis ĝis sescent tipoj de pastaĵo, multaj el kiuj ankoraŭ hodiaŭ troveblas en la industria produktado: oreletoj, mona-

˛inĉapeloj, pastro-oreloj, bukloj, botetoj, helikoj, birdolangoj kaj aliaj netradukeblaj formoj. Oni eĉ diras, kaj tio certe kutimis ĝis antaŭ nelonge, ke fraŭlino por edziniĝi devis demonstri al la estonta bopatrino, sian kapablon prepari almenaŭ dekkvin tipojn de pastaĵo. 

Intertempe en Napolo la emo por la makaronioj furoris:

simplaj popolanoj, eksterlandaj vojaĝantoj, poetoj kaj eĉ reĝoj freneziĝis por tiu manĝaĵo. Estas pluraj poemoj kaj poeme-toj, kiuj kantas la glorojn de makaronioj, kaj en la itala kaj en 24

PASTAĵO

eLIBRO

la napola lingvo, sed ankaŭ en alilingvaj priskriboj laŭ la vi-zitanto. 

Dum la dekoka jarcento, sub Karolo la 3-a de Burbono, 

Napolo konis sian renesancan periodon. La regado de tiu

dinastio, tamen ne ĉiam tiom iluminita, daŭris unu jarcenton kaj donis al la urbo grandan prestiĝon kun novaj artaj kon-struaĵoj – de la fama arkitekto Vanvitelli, kiu desegnis, inte-ralie, la faman reĝan vilaon en Caserta \(Kazerta\) laŭ la mode-lo de Versailles – kaj kun teatra kaj muzika aktivado. Tio alt-iris multajn riĉulojn kaj intelektulojn: se la plej fama estis W. 

Goethe, pluraj aliaj ege ŝatis promeni en la stratetoj de la popolaj kvartaloj por rigardi ene de la domoj la dommastri-nojn, knedantaj pastaĵon, kaj ĉefe por admiri la spektaklon de la pendigita pastaĵo kiu sekiĝis en la libera aero kaj suno. Tiu estis kutima panoramo en la popolaj kvartaloj de Napolo:

plafone de la domoj estis tiritaj paralelaj ŝnuretoj \(foje kanoj\) el kiuj pendis tiuj longaj vicoj de fadenaj pastaĵoj: vermiĉeloj, spagetoj, longaj makaronioj – ankaŭ diritaj ”zitoj”1 – nudeloj, laganetoj ktp. Ne longaj pastaĵoj estis sekigitaj sur kankradoj. 

La arto knedi kaj sekigi pastaĵon estis konata en ĉiuj familioj, kaj ekde la jaro 1647, post popola revolucio, aperis nova profesio, tiu de la makaroniisto, kiu kuiris kaj vendis longajn vermiĉelojn – surstrate, kie la popolo povis aĉeti por manĝi dum la tago, aŭ eĉ nokte. Ekde tiam la napolanoj ricevis novan moknomon: ”manĝu-makaroniojn”, anstataŭ la ĝistiaman

”manĝu-folion”, nome brasikojn. Makaronioj kaj vermiĉeloj estis vendataj surstrate simple boligitaj, sen saŭcoj, eventu-1 Interesa estas la origino de tiuj ĉi lastaj: en Napolo oni kutimis ilin servi kiel ĉefan pladon dum la nupta festeno, kaj la nomon ili ŝuldas al la fakto ke la novedzino estis ĝis ĵus antaŭe ’fraŭlino’ \(en la itala zitella\). 

25

PASTAĵO

eLIBRO

ale, por la pli riĉaj, kun aldono de raspita parmezano. Nur cent jarojn poste, oni ’inventis’ la tomatosaŭcon. 

¯is tiam, tamen, pastaĵo en Napolo estis knedita ĉefe per blanka faruno; seka pastaĵo el malmola tritika grio estis kutima nur en aliaj regionoj, kiel Sicilio sude, kaj Ligurio norde, kien alvenis la taŭga tritiko de Ruslando. La unua industria pastofabriko datiĝas 1740 en ¯enovo. 

Revenante al Napolo, Ferdinando la 4-a de Burbono, filo de Karolo1, tiom frandis makaroniojn, ke – oni rakontas – li ŝa-tegis intermiksiĝi kaŝe al la popolo, post fiŝkaptado, por vendi sian fiŝon kaj poste, kun la aliaj fiŝkaptistoj, ĝui la permanan manĝadon de ”du rulaĵoj da makaronioj”. La ruza napola popolo lin rekonis, tamen foje ŝajnigante nenion, foje male mo-kante lin pro la altaj prezoj, kiujn li proponis por siaj varoj. 

Estis popola kutimo tiu uzado de la manoj por manĝi ma-

karoniojn kaj spagetojn2, kvankam uzo de la forko jam de

longe estis kutima en la burĝaj domoj. Tiuj popolanoj, la tiel diritaj ”lazaronoj3” aĉetis surstrate manplenon da kuirita pastaĵo kaj metis ĝin en sian ĉapelon. Poste, per tri fingroj, ili prenis aron da tiuj spagetoj, levis ĝin supren kaj lerte manĝis 1 Ferdinando, naŭa filo – tria vira ido – de Karolo kaj Maria Amalja de Sak-sio, naskiĝis la 12an de januaro 1751 kaj estis kronita reĝo nur okjaraĝa en 1759, kiam la patro Karolo fariĝis reĝo de Hispanio, post la morto de sia frato Ferdinando la 6-a. ¯is tiam, la princo Ferdinando vivis kiel popola bubo, kutimo, kiun li konservis kaj pro tio nomata ”reĝo lazarono”. 

2 Siatempe oni ĝenerale nomis ĉiun longan pastaĵon ”makaronioj”; la nomo spaghetti estas multe pli malfrua, kaj ni ne trovas ĝin ĝis la jaro 1824 en peometo, kvankam, jam en dokumento de la jaro 1244 ni trovas la frazon

”pastaĵo knedita laŭ la formo de ŝnuretoj”. 

3 Lazarono estas, en la napola lingvo, la lasta klaso de la popolo; de tie la vorto venis en la italan kun la signifo de nenifaremulo. Fakte la lazaronoj, ne havante fiksan laboron, perlaboris la sufiĉon por aĉeti makaronjojn kaj poste ne plu zorgi ĝis la morgaŭo. 

26

PASTAĵO

eLIBRO

sian makaroniaĵon permane. Ferdinando tion kutimis fari, 

kiel iu ajn popolano, sed ĉefe por imiti la faman aktoron Flo-rindon, kiu pro sia ŝatego al makaronioj, kiujn li plenmane manĝis dum la rolado de la komedioj, estis nomata Florindo Maccheroni: kiam Ferdinando lin imitis, la publiko aplaŭdis, kun la plej verŝajna ĉagreno de muzikistoj kaj kantistoj, kaj certe de la reĝino, kiu grumble forlasis la loĝion. 

Aliaj reĝoj interesiĝis pri makaronioj kaj frandis ilin: tiuj ekzemple, neniam devis malesti la tablon de reĝo Andreo de Hungario, edzo de Johana la 1-a, filino de Karolo de Anĵuo. 

Katarina la Granda de Ruslando \(1729 – 1796\) tiom ŝatis

pastaĵon, ke oni rakontas ke ŝi kutimis manĝi po kvar telerojn tage; por ĝin kuiri, ŝi havis kiel personan kuiriston la italon Francisko Leonardi, aŭtoro de la kuirarta libro ”La moderna Apicius”. En Britujo kaj la reĝino Victoria \(1819 – 1901\) ŝatis makaroniojn, kaj Elizabeta la 2-a en la jaro 1926 ”inventis” 

makaroniojn laŭ la angla maniero, gratenitajn kun butero kaj parmezano. 

En la dekoka jarcento, ĉar la franca kuirarto imperiestris, la itala simpla pastaĵpladaro devis konkurenci pere de la itala fantazio, kaj pro tio pli kaj pli riĉiĝis la saŭcoj, per kiuj oni surŝutis la makaroniojn. ¯is tiam fakte, tiu saŭcado estis tre simpla: fromaĝo, sukero, cinamo, foje mielo; sed en Napolo la makaroniistoj kutimis ilin vendi nur kun la aldono – por la pli riĉaj – de raspita parmezano. Krom tio, ekkutimis la pasteĉo, nome farĉitaj laganoj aŭ makaronioj kuiritaj en forno. 

Sed la kuirmajstroj devis inventi novajn solvojn, kaj naskiĝis viandaj saŭcoj longe kuiritaj kun aldono de vino kaj spicaĵoj; sed la granda revolucio komenciĝis per la alveno de tomatoj. 

Tomatoj estis jam konataj ekde la deksepa jarcento, venin-27

PASTAĵO

eLIBRO

taj el Ameriko, sed uzataj nur kiel dekoraciaj plantoj. Oni su-pozis tiun solanan legomon venena, ĝis kiam la angla kolonelo Robert G. Johnson, en la jaro 1820, organizis en Londono abundan manĝadon de tomatoj antaŭ granda popolamaso

kunveninta por la okazaĵo; tiamaniere li volis montri kaj pruvi ne nur ilian ne nocivecon, sed, eĉ pli grave, ilian bonan guston kaj bonfartigon dank’al enhavo de vitamino C. 

Napolo tuj sukcesis ekspluati la virtojn de tomatoj, inven-tante tomatosaŭcon. Sed estas dubo ĉu tiu kutimo komen-

ciĝis nur post la demonstra kermeso de la angla kolonelo, aŭ ĉu male, la kolonelo mem simple imitis la napolanojn. Efektive estas dokumentoj, kiuj pruvas la antaŭan utiligon de tomatoj en Napolo por akompani la kuiradon de viandoj: jam

fine de la deksepa jarcento datas la unua tomatosaŭco en plado en kiu kune estis kuiritaj tomatoj, kolomboj, bovidbrusto, farĉitaj kokidoj kaj aliaj viandaĵoj. Sed eble tiu estis nur poro-kaza utiligo de tomatoj. ŝajnas tamen, ke jam de unu jarcento en Sicilio havenportistoj kutimis aldoni pecigitajn tomatojn al la makaronioj. ĉiukaze, la anonima verko ”La hejmeca kuirarto”, kiu datas 1807, certigas nin pri la unua oficiala eniro de tomatoj en la receptoj kun makaronioj jam 13 jarojn antaŭ la trankviliga voremo de la angla oficira Moŝto. 

La plej fama napola tomatosaŭco estis siatempe la raguo:

viando erigita kaj longe kuirita kun tomatoj kaj spicaĵoj. Sed plej furoris, ankaŭ kaj ĉefe dank’al la ŝparigaj eblecoj, la simpla tomatosaŭco, en la napola lingvo ”pumaroo”. Elŝeliginte kaj puriginte la tomatojn el la blanka parto ĉe la tigo kaj el la semoj, oni ilin boligas en granda kaserolo kun salo kaj aromaj herboj. Por konservado, oni metas la saŭcon en vitrajn bote-lojn, kiuj – post firma hermetika fermiĝo evitante ke restu 28

PASTAĵO

eLIBRO

aero inter la saŭco kaj la klapkovrilo – estas longe trempitaj en boliganta akvo por ilia sterilizado. Tiom grava estas tomato por italoj, ke ĝia nomo, anstataŭ la internacie konata tomato, kiu rekte venas de la origina azteka vorto tomatl, itale estas ”ora pomo”. 

Spagetoj kun tomatosaŭco fariĝis post la dua mondmilito

la simbolo de Italio: helpis tiun bildon italaj filmoj – kvankam la unua ”spageto” eble estas tiu fama de Chaplin \(1925\) en la filmo ”La ora febro”, kie efektive la ”spageto” estas ŝulaĉo, kiun Chaplin penis manĝi pro la ega malsato. Famaj scenoj kun pastaĵo en filmoj de la itala neorealismo estas ”Vojaĝo al Italio” \(1953\) de Roberto Rossellini, kun Ingrid Bergman; tiu kun Totò ”Mizero kaj nobleco” \(1954\) de Mario Mattoli; la plej fama spegetomanĝado estas tiu de Alberto Sordi en

”Usonano en Romo” de Steno \(1954\). Sed eĉ Walt Disney ekspluatis spageton kiel simbolon de fadenunuigo inter la aris-tokrata hundino kaj la proleta hundo en ”Lady kaj la trampo” 

\(1955\). 

29

PASTAĵO

eLIBRO

5

Kuirado aŭ kuirarto? 

Nek glua nek dura, sed ”aldente” 

Pastaĵo havas siajn ritojn, kaj en la kuirado, kaj en la pre paro de pladoj: la granda varianto de formoj havas gravecon en la elekto de la taŭga saŭco kaj oni povas aserti, ke iu formo pli konvenas ol alia laŭ la saŭco. La saŭcoelekto mem dependas de pluraj faktoroj: la tempo disponebla, la

simpleco aŭ komplikeco de ĝia preparo, la sezono kaj, kompreneble, la disponebleco de krudaĵoj kaj la kongruo de freŝaj saŭcoj kun varma vetero aŭ pli grasaj dum vintra sezono; ne laste, la kosto. 

Celo de la jena libreto ne estas doni receptojn, por kiuj svarmas libroj kaj eĉ troviĝas sur pluraj pastaĵpakaĵoj. Tamen, la plej indikajn kaj signifajn oni ne povas neglekti. Ili do troviĝos en la sepa ĉapitro. 

Sed antaŭe gravas pli detale paroli pri la maniero, aŭ prefere arto, kuiri pastaĵon, kiu estas unu el la ĉefaj elementoj por sukcese prepari bonan kaj digesteban pladon. 

Ne estas mirige, ke la kuirado de pastaĵo postulas tutan

priskribon – kaj preskribon – ĉar se preskaŭ ĉiuj ne italoj ne bone tion faras, eĉ naŭdek procento de la italoj ne konas ĉiujn aspektojn de ĝia perfekta preparado. 

Unua celo, baza en la pastokuirado – kiam temas pri seka

pastaĵo el malmola tritiko – estas konservi ĝiajn nutrajn valorojn kaj igi ĝin facile digestebla, krom bongusta. 

Dum la kuirado, seka pastaĵo \(ĝia enhavo de akvo ne de-

30

PASTAĵO

eLIBRO

vas superi 12% de relativa humideco\) sorbas akvon trioble sian pezon: tion oni konsideru ankaŭ por adekvate kalkuli la kvanton por kuiri. Kutime oni sugestas po okdek ĝis cent gramoj persone, sed malsatuloj – kaj frandemuloj – rajtas kalkuli iom pli ĉefe konsiderante ke perfekta kuirado sorbas iom

malpli ol la maksimumo, nome ne trioble sian pezon, sed 2,5

– 2,7. Bedaŭrinde ne ĉiuj pastaĵoj estas faritaj komplete el malmola tritiko kaj de la plej bona kvalito: ofte estas miksaĵo inter mola kaj malmola1; ĝian konsiston oni tamen povas pli malpli diveni laŭ ĝia aspekto, fleksebleco kaj konduto ĝuste dum la kuirado. 

Se fakte kuirita pastaĵo povas ankoraŭ sorbi ioman akvon, 

ĝi fariĝas pli facile digestebla, pro tio ke en la stomako ĝi povas labori pli bone sorbante la digestajn likvidojn: pro tio ĝi ne devas tro longe kuiri. Aldone, la kompleksaj karbonhidratoj de la pastaĵo facile diseriĝas, tiel agante kiel antaŭdigesto. 

La kaserolo por kuiri pastaĵon devas estis sufiĉe granda –

prefere pli larĝa ol alta – por ke ĝi entenu akvon dekoble la kvanton de la seka pastaĵo – do, se por kvar/kvin personoj ni diru 500 gramojn de pastaĵo, tio signifas almenaŭ 5 kilogram-ojn \(t.e. 5 litrojn\) de akvo – kaj kompreneble devas resti sufiĉe da loko libera ĉe la supro, tiel ke post la enmeto de la pastaĵo kaj dum ĝia boligado, la akvo ne foriru de la kaserolo. 

Prefere la fajro estu gasa, sed ĉar en pluraj landoj kuirejoj utiligas elektrajn plakojn, oni devas alkutimiĝi ankaŭ al tiu komplika sistemo. Komplika ĉar, se la gaso donas varmon nur kiam ĝi brulas kaj laŭ la kvanto de la flamo, tio ne validas por la elektrovarmigo, kiu postulas pli da tempo por varmiĝi kaj 1 Krom Italio, Francio kaj Grekio, kies leĝoj ne permesas miksi malmolan kun mola tritiko, en pluraj Eŭropaj landoj oni miksas la du diverspropor-cie. 

31

PASTAĵO

eLIBRO

longe ĝi restas varma post ĝia malŝalto. ĉiuokaze, varmigu la akvon ĝis ĝi ekbolas – nome kiam vi vidas ke ĝi ekmoviĝas en la centra parto de la kaserolo1 – , kaj tiam unue salu ĝin per maksimume po unu kulero da salo en 5 litroj; prefere la salo estu kruda kaj mara; kruda salo estas la tiel dirita kuireja salo, nome ne fajnigita, sed kristala. Salante pastoakvon per fajna salo malfacile oni trovas la ĝustan ekvilibron; krome, ĝi kostas pli. 

Tuj post la salumado, oni ĵetu la paston. 

Ankaŭ tiu ĉi ŝajne simpla operaco postulas atenton: se temas pri mallonga pastaĵo, kiel plumoj, oreletoj, etaj makaronioj, helikoj kaj similaj formoj, sufiĉas ĵeti la tuton plej eble rapide kaj tuj kirli per ligna kulero, ĉefe funde por ke ĝi ne gluiĝu al la kaserolplanko kaj la pasteroj inter si. 

Pli komplika, aŭ pli zorgoprena estas la ĵetado de longa

pastaĵo, nome spagetoj, vermiĉeloj, nudeloj – krom se en formo de nestoj – aŭ longaj makaronioj. Tiujn nepre ne rompu\! 

Multaj kutimas preni faskon da spagetoj kaj ilin rompi en du partojn: nepre evitenda blasfemo\! Se spagetoj naskiĝas tiom longaj, tio signifas ke samlongaj ili devas kuiriĝi. En tio estas la specialaĵo de spagetoj, kaj ankaŭ la ebleco ilin bone envolvi sur la forkon, kiel ni vidos poste. 

Kompreneble povas okazi, ke la spagetoj ne komplete eni-

ras la kaserolon – prefere uzu pli altan kaserolon –, kaj ke ilia supra parto restu pormomente ekster la akvo: neniu proble-1 En montaj regionoj, vi devas kalkuli pri la fakto, ke akvo bolas pli frue ol atingi 100°C: pro tio pastaĵo povas kuiri ne bone; en tiu kazo, mi konsilas uzi kovrilon kaj teni ĝin premitan sur la kaserolo, tiel ke la interna premo restu pli alta; estas ankaŭ konsilinde aldoni salon antaŭ la ekbolo ĉar salo altigas la bolpunkton. 

32

PASTAĵO

eLIBRO

mo, ĉar post la unua kirlado, per la ligna longtenila kulero, la suba parto moliĝas kaj la spagetoj komplete subakviĝas. 

Dume, kun la kirla operaco, plialtigu la flamon, tiel ke la akvo, kiu post la salumado kaj la pastoĵetado ĉesis boli, reprenu sian bolon; kun la elektra plako vi ne bezonas altigi. 

Ekde la momento de la ĵetado, oni devas akurate kalkuli la tempon. La kompleta tempo necesa por la kuirado estas kutime indikita sur la pakaĵo, kaj averaĝe ĝi estas inter ok kaj dekdu minutoj, laŭ la grandeco kaj dikeco de la pastaĵo: normalaj spagetoj postulas 7–9 minutojn, helicoj kaj plumoj aŭ malgrandaj makaronioj 10–12, oreletoj 12–14. Se ne indikite

– krom indico de ne bona pastaĵo – kalkulu ne pli ol 10 minutojn. Gravas tamen, ekde la ĵetado, kalkuli du minutojn de boligado dum kiuj ofte kirli kaj movi la pastaĵon, por ke ĝi ne gluiĝu. Post tiuj du minutoj, estingu la fajron – se temas pri elektra plako, deprenu la kaserolon de ĝi kaj eventuale utili-gu ĝin por varmigi la saŭcon aŭ ion alian: ĉiuokaze, ne sufi-

ĉas malŝalti ĝin sen depreni la kaserolon. Tuj poste, kovru ĝin per kuireja tuko kaj, supre, metu la kaserolkovrilon. Ekde tiu ĉi momento lasu la tuton tiel sen plu ĝin tuŝi kaj atendu la restantajn minutojn. Kiam estos la tempo, malfermu la kaserolon, eventuale gustumu ĉu la kuirado estas ĝusta, enverŝu en ĝin glason da malvarma akvo, por bloki pluan kuiradon, kaj elgutigu rapide la pastaĵon. Ankaŭ tiu ĉi lasta estas ne malfacila, tamen zorgeme farenda, operaco. 

Por elgutigi la pastaĵon vi prenu degutilon kaj enverŝu en

ĝin la enhavon de la kaserolo: tuj remetu la elgutilon sur la kaserolon, tiel ke iom da kuirakvo restu en ĝi – ĝi povas utili se en la telero la pastaĵo fariĝos tro seka, aŭ kun kelkaj saŭ-

33

PASTAĵO

eLIBRO

coj al kiuj aldoni iom da akvo – kaj ŝutu la elgutitan pastaĵon en la saŭcoteleron aŭ saŭcokaserolon. 

Gravas ankoraŭ kelkaj indikoj pri la kuirado. Ekzemple, 

scivolemon nun vi havas koncerne la sistemon de la senfaj-ra kuirado. Se fakte ni lasus la pastaĵon daŭre kuiri kaj boli, ni havus du konsekvencojn: la unua estas, ke la temperaturo de la akvo superos la cent gradojn, kio ne utilas por la kuirado, tiel malŝparante energion; due, alta temperaturo kaj longa boligado detruas la nutrajn molekulojn de la pastaĵo, kiel vitaminojn kaj proteinojn. Cetere, facile oni povas konstati la diferencon observante la koloron de la kuirakvo: la akvo de longe boligita pastaĵo estas dense blankeca; tiu de la pastaĵo kuirita sen fajro restas multe pli travidebla; tio signifas, ke en la unua estas multe da amelo, kiu helpas la digeston, sed be-daŭrinde tiamaniere vi forĵetas ĝin kune kun la akvo. Male, en la dua, amelo restas, samkiel vitaminoj kaj proteinoj, en la pastaĵo. Plie, la pastaĵo tiel kuirita restas pli facile aldente: kion tio signifas? ¯i estas ĝustagrade mola sen ia ajn sento de ne-kuiriteco, kiam vi maĉas ĝin, konservante sian guston en la perfekta ekvilibro de la ĝusta kuirado; se male, kiel multaj neitaloj kutimas fari, ĝi tro kuiras, la pastaĵo fariĝas glueca, perdante parton de sia gusto, kiu fariĝas akveca, fariĝante ankaŭ malpli digestebla kaj en la buŝo vi trovas bulon anstataŭ diseritan pastaĵon. Kiam pastaĵo estas tro kuirita – ni diru glukuirita – ĝi ensorbis ĉiun eblan akvon, kiun ĝi povas en-teni, nome trioble sian pezon. Pro tio ĝi fariĝas pli peza por la stomako kaj maldigestebla. Pastaĵo aldente kuirita, povas ensorbi ankoraŭ iom da akvo, kaj restas pli malpeza: en la stomako, ĝi daŭrigas sian sorbefekton, tiel helpante la digeston. 

34

PASTAĵO

eLIBRO

Pro tio, nur pastaĵo aldente kuirita, sen longa boligado fari-

ĝas perfekta pro sia gusto, sia digesteblo kaj sia nutrebleco. 

35

PASTAĵO

eLIBRO

6

Pastaĵpladoj: fantazia pompo

En la longa tradicio de la itala seka pastaĵo, la fantazio de

ĝiaj produktantoj havis la eblecon esprimiĝi en sia riĉe-

co kaj sekve la pastaĵformoj multobliĝis en la jarcentoj: oni kalkulas ĝis sescento da ili. Malgraŭ hodiaŭ reduktitaj – esence pro la limoj de la industria fabrikado – restas tamen pli ol cent: pro tio eĉ tuta libro ne sufiĉus eĉ por ilin listigi kaj pri-skribi. 

Unua granda divido eblas inter la mallongaj kaj longaj formoj; alia divido povas konsideri ĝian utiligon: ĉu por kuirado en buljono, ĉu por elgutita pastaĵo. Unue ni konsideru, tiun ĉi lastan dividon. 

Etforma pastaĵo por supoj havas kelkspecajn formojn. La

malgranda, en steletoj, punktetoj, ringetoj, kvadratetoj kaj aliaj fantaziaj, estas indikataj por buljonsupoj: tutsimple oni ĵetas tiun pastaĵon – proporcie la duonon, kompare kun la elgutita – kiam buljono ekbolas, sen aldoni kion ajn. Kutime, sufiĉas 6 ĝis 8 minutoj por ĝia kuirado. Tiu buljono povas esti

’vera’ viand- aŭ kokidbuljono sen iu ajn aldonaĵo krom la vegetalaj ”gustaĵoj”, aŭ preparita el buljonkubetoj aŭ unu el tiuj specialaj pulvoroj aŭ densaĵoj el koncentrita viando aŭ verdaĵoj. Kiam la supo – kiu postulas malmulte da eta pastaĵo –

estas preta, sufiĉas aldoni raspitan parmezanfromaĝon kaj, se vi volas prepari kompletan malpezan pladon, enmeti ovon en ĉiun teleron sur kiun verŝi la buljonon. 

36

PASTAĵO

eLIBRO

Legombuljono, prefere kun la legomoj pecigitaj – terpo-

moj, pizoj aŭ fazeoloj, karotoj, brasiko ktp, kaj longe aŭ sub-preme kuiritaj \(per ĉi-lasta vi konservas vitaminojn\) – kutime postulas pastaĵon iom pli grandan: cilindretoj duon- ĝis unu centimetron longaj, rektaj aŭ iom kurbaj; ilia diametro varias de kelkaj milimetroj ĝis duon-centimetro. La surfaco estas striita, sed foje ankaŭ glata. Tiun ĉi mallongan pastaĵon oni utiligas ankaŭ por elgutitaj pladoj, nur en la somera varianto de la ’malvarma pastaĵo’: tiu estu la sola permesita ebleco manĝi malvarman pastaĵon\! Oni preparas ĝin kuirante la

etajn cilindrojn kiel por normala elgutita pastaĵo kaj metas

ĝin en grandan servoteleron, prefere iom profunda, al kiu aldoni pecigitajn ne kuiritajn tomatojn, freŝan fromaĝon \(ekzemple la grekan ’feta’ aŭ la italan ’mozzarella’\), nigrajn olivojn, iom da bazilio \(ocimo\) kaj multe da olivoleo. Oni povas aldoni iom da pecigita ŝinko aŭ vursto, maizon, pizojn, kaj ankaŭ peklitajn legomojn, sed ĉio tio estas nur kromaldonaĵo. 

Lasinte la pladon en fridujo, servu ĝin post kelkaj horoj. 

Speciala pastaĵo kuirita en buljono, estas la longaj ĝenovaj makaronioj: tiuj, estas cilindroj rektaj kun diametro 12 mili-metra, ĉirkaŭ dudek du centimetrojn longaj, sen strioj sur la vandsurfaco; ilin oni uzas por speciala Kristnaska supo, kon-sistanta el kokidbuljono kun fungoj kaj iom da kolbasvursto; en tiu buljono oni kuiras la makaroniojn, po kvar-kvin en ĉiu telero. 

Pli komplika kaj ampleksa estas la klarigo kaj elekto de la

ĝusta formo por la elgutita pastaĵo, kies nomo en la itala, cetere sufiĉe disvastigita, estas ’pastasciutta’ \(pastaŝuta\) kiu li-tere signifas ’seka pastaĵo’ – sed ĝuste pro tio netradukebla, ĉar seka havas alian signifon, kaj prefere oni devus nomi ĝin 37

PASTAĵO

eLIBRO

’mal-malseka’ pastaĵo\! – kiu postulas aldonaĵon por esti kompleta plado. Parenteze, gravas klarigi, ke italoj neniam uzas pastaĵon simple kiel akompanantan elementon en preparitaj pladoj, ekzemple de viandoplado – funkcio, kiun povas havi boligitaj terpomoj aŭ eventuale rizo , kiuj funkcias kiel pano. 

Tio sonus por la italaj palatoj kvazaŭ blasfemo. Pastaĵo estas unuo, ĉefa elemento de kiu ajn plado, la reĝino de la tablo, kiun oni ne rajtas roligi kiel simpla paĝia akompananto. 

Kiel antaŭe dirite, la du grandaj kategorioj de pastaĵo estas la longaj kaj la mallongaj \(kvadrataj lazanjoj ne apartenas al la kategorio de sekaj pastaĵoj, sed al la tiritaj, hejmfaritaj el blanka faruno kaj ovoj\). 

Se doni ĝeneralan indikon por distingi inter la du, ni diru, ke la longan reprezentas spagetoj, kaj la mallongan konkoj aŭ cilindretoj. Tiu estas nur tre simpliga kaj ĝenerala divido, kiu tamen utilas por ekkompreni tiun klasifikon. 

Ni komencu per la longa pastaĵo. ¯i povas esti cilindra, 

tamen fadena, plena, kiel spagetoj, aŭ interne truita, aŭ platigita. 

Longa pastaĵo plata, sed kutime tirita kaj ĉefe farita el faruno kun ovoj, povas esti sekigita en formo de nestoj \(ekz. la nudeloj\). 

La spagetforma pastaĵo varias laŭ la diametro, de la fajnaj etaj spagetoj, kiel fideoj \(foje uzataj en buljono\) kiujn karakterizas rapida kuirado \(du-kvin minutojn\), malpezeco kaj pro tio indikitaj por maljunuloj kaj malsanuloj: ili postulas tre simplan kaj malpezan saŭcumadon, nur olivoleo, aŭ butero, kun raspita parmezano: tipa nomo por tiaj fideoj estas ’an-

ĝelharoj’. 

Spagetoj, la plej tipa itala pastaĵo, donis al la italoj la mok-38

PASTAĵO

eLIBRO

nomon de ’spagetomanĝantoj’; ili estas eble la plej popularaj, sed ne pro tio la plej oftaj kaj antikvaj. Cetere, tiu nomo estas sufiĉe lastatempa, nur de la 19-a jarcento kaj certe ne Napola, kie ĉiu tipo de longa pastaĵo nomiĝis makaronioj. Nuntempaj spagetoj kutime estas 23 centimetrojn longaj kaj 1,3

mm larĝaj. Gravas memorigi, kiel jam dirite, ke oni ne rajtas rompi la spagetojn antaŭ ilia enĵeto en la bolantan akvon \(se tion oni rajtus fari, kial spagetoj estus tiom longaj?\)1. Por ilin kuiri, oni devas tamen disponi je alta kaserolo, almenaŭ tiom kiom la spagetoj mem, kaj sufiĉe granda, por ke ili ne gluiĝu dum la kuirado. 

Multaj eksterlandanoj – sed ankaŭ italoj – havas malfaci-

laĵon manĝi spagetojn: kelkaj helpas sin per kulero, kio estas ne tute riproĉenda kaj, nekredeble, eĉ ĉe napolanoj tion mi vidis. Tio kio estas riproĉenda kaj evitenda, estas helpi sin per tranĉilo: uzi tranĉilon por manĝi spagetojn estas murdo, kiun oni devus puni per plurjara restado en Italio, kie oni manĝu ĉiutage spagetojn, ĝis kompleta ellernado de ĝia preno per la sola forko kaj sen ŝpruci saŭcon tutĉirkaŭen. ĉiukaze, nur sicilianoj konsideras sin la veraj perfektaj spageto-manĝantoj. 

Kiamaniere oni devas do manĝi spagetojn per sola forko? 

Unue forko por spagetoj estu ne tro larĝa: ekzemple, se vi somerumas en Riminio aŭ ĉe la itala Adria marbordo, tie en la restoracioj oni kutimas altabligi porfiŝan manĝilaron, kaj kompreneble la fiŝa forko estas iom larĝa, eĉ rondeta, kaj tri-denta. Bone, tiu ne taŭgas por spagetomanĝado kaj vi rajtas tion rimarkigi al la kelnero kaj insisti, ke li donu al vi mallarĝan kvardentan forkon, por spagetoj. Se li miros, insistu 1 Verdire, spagetoj estas tiom longaj ĉar origine por ilin sekigi, oni pendigis ilin al fadenoj aŭ kanoj, kiuj estis fiksitaj ĉe la plafono. 

39

PASTAĵO

eLIBRO

tiel pruvante vian perfektan konon de la spagetarto. Sed poste, vi devos montri majstrecon en la manĝado. Kiamaniere? 

Ni sekvu la konsilojn de la sicilianoj. 

Gravas, ke la forko ne eniru la spagetaron kiel fojnforko, sed tre delikate nur en eta parto de ĝi; ili diras ke ĝi devas preni ne pli ol sep-ok spagetojn, la nombro dependas de ilia dikeco. Prefere komencu marĝene de la telero, eltirante iom da kaj rapide turnante la forkon, kiun vi tenos per tri fingroj kun la polmo de la mano rigardande malsupren, male ol kiam vi tenas la kuleron. Se vi prenis tro da spagetoj, levu la forkon, tiel ke la troaj spagetoj restu en la telero. Perfekta spagetomanĝanto, ne lasas spagetojn pendantaj el la forko, kiam ĝin li portas al la buŝo, sed ne tro longan kaj ne tro abundan pendaĵon oni povas toleri. Sed ĉefe, perfekta spagetomanĝanto, ne saŭcumas per ŝprucoj la ĉirkaŭantojn\! 

Malpli facile estas forkumi pli dikan longan pastaĵon, kiel la vermiĉeloj kaj, multe pli malfacile, la ’truitetajn’, perlitera traduko de bucatini, kiuj estas grandaj spagetoj kun interna truo; pro ilia dikeco, tiuj malfacile volviĝas al la forko, kaj vera arto estas ilin mastrumi; ĉefe kiam la saŭcumado estas ruĝa pro tomato, kiel devus esti por tia pastaĵo, la batalkampo fari-

ĝos tutcerte vundoplena. Efektive, vermiĉeloj kaj truspagetoj postulas marfruktan saŭcumadon, nome tomatosaŭcon en

kiu vi kuiris longtempe patelojn, pektenojn kaj mitulojn, ĉio abunde spicita per pipro aŭ papriko, kun ajlo, aromherboj kiel petroselo k.a. 

Tamen, tiu riĉa kaj reviviga saŭcumado bone taŭgas ankaŭ

kun normalaj spagetoj. 

Platigita longa seka pastaĵo komprenas variantojn, laŭ la lar-40

PASTAĵO

eLIBRO

ĝeco kaj la formo de ĝia sekcio: rektangula \(bavetoj aŭ langetoj\) aŭ lensa; la heredanto de la araba ’tria’, ekzemple, estas spagetoj apenaŭ platigitaj, kies sekcio estas lensoforma kaj nomiĝas trenetoj. 

Trenetoj naskiĝis por speciala liguria saŭco, nome la bazilia \(ocima\) pistaĵo, kies preparo estas ne facila, kaj postulas spe-cifajn ingrediencojn, ofte ne troveblajn ekster tiu regiono, kiel ŝaffromaĝon \(kiu devas esti maturigita, do malmola kaj raspita\) kun aldono de raspita parmezano, kaj pinsemojn; eĉ

bazilio devas esti liguria, ĉar aliregiona, kiu havas foliojn tro grandajn, ne same parfumas: ĉio tio devas esti longe pistita kune kun ajlo, aldonante olivoleon kaj specialan kazeon, tro-veblan nur surloke. Kompreneble la pistado devus okazi interne de marmora ujo kun ligna – el bukso – pistilo… La rezulto estas verda densa freŝa saŭco, tre aromata, bongusta kaj bonfartiga. Sed ne aĉetu la industrian: ĝi estas abomena. 

Kiam la platigita pastaĵo fariĝas pli larĝa, ni havas la tiel di-ritajn fettuccie \(fetuĉoj\), kvar-kvin milimetrojn larĝajn ruban-dojn. 

Kiam fetuĉoj fariĝas eĉ pli larĝaj – ni diru pli ol centimetro – tiam iliaj marĝenoj povas esti ondaj, similaj al ŝtofaj faldetaĵoj. Ili prenas du kutimajn nomojn \(sed laŭ la regionoj, ankaŭ aliajn nomojn\): reĝinetoj kaj mafaldinoj, kio estas pli malpli la sama. Ilian originon ili ŝuldas al reĝa ĉefkuiristo, kiu foje preparis tiun pastaĵon por la reĝino – Mafalda el Savojo

– speciale por saŭcumado, vere reĝa, kiun li inventis por ŝi, nur kun lakto, ovoj kaj raspita parmezano. La formo de tiu pastaĵo tre taŭgas por envolvi tiun leĝeran saŭcon, similan al karbonara \(vidu poste\), sed ege pli delikata, pro la manko de 41

PASTAĵO

eLIBRO

cepo- kaj lardofritaĵo. Alia tipo de mallarĝaj reĝinetoj estas tripoletoj \(it. tripoline\). 

Pli larĝaj kaj kun rektaj marĝenoj, estas la lazanjoj, aŭ laganoj: ili estas indikitaj por pluraj saŭcoj kaj ankaŭ por pasteĉoj, finkuiritaj en forno. 

Ni jam menciis la longajn ĝenovajn makaroniojn; similti-

pa pastaĵo estas la kanelonioj \(it. cannelloni\), kiuj estas pli malpli longaj kaj larĝaj tuboj \(kanoj\) – kelkcentimetrojn longaj –, ne striitaj, kiujn oni kutime kuiras en forno kiel pasteĉon. Ekzemple, post kuirado aldente, oni kuŝigas ilin en lar-

ĝan kaserolon kun viandosaŭco, beŝamelo kaj spicaĵoj, kaj lasas ĉirkaŭ dudek minutojn en forno. Simillongaj kun surfaco malglata, sed ne striita, por ke la saŭco ne forglitu, estas la antaŭe menciitaj napolaj zitoj, kies longeco kompareblas al tiu de spagetoj. 

Similformaj, en la kategorio de mallonga pastaĵo cilindra, estas, komencante de la plej larĝaj, kanelmakaronioj \(it. rigatoni\) tri centimetrojn longaj kaj unu larĝaj, striitaj \(rigatoni signifas fakte eg-striitaj\); iom malpli grandaj estas manikoj, kaj pli kurtaj la duonmanikoj; malpli larĝaj iom kurbaj, same striitaj, estas celerioj \(pro la formo simila al tiu verdaĵo\), kaj spiralegoj \(it. tortiglioni\) similaj, sed kun la strioj spiralaj. ĉiuj supre menciitaj estas cilindretoj rekte tranĉitaj. Kiam simil-formaj pastaĵoj estas oblikve tranĉitaj, ili prenas la nomon de plumoj \(ili fakte memorigas la anserplumojn por skribi\), plu-metoj, duonplumoj, ktp, kiuj povas esti kaj glataj kaj striitaj. 

Same cilindraj, sed forte kurbigitaj kaj mallongaj estas la pipoj, kutime striitaj \(tuj post la dua mondmilito, kiam en Italio mankis tritiko, inter la usonaj helpoj, alvenis etaj jam kui-42

PASTAĵO

eLIBRO

ritaj makaronioj, kun tiu kurba formo, kiuj nomiĝis angle ’el-bows’, kubutoj\). 

Nur kelkcentimetrojn longa spiralpastaĵo en formo de he-

lico, estas la tiel diritaj fusilli \(ŝpiniletoj\) foje interne truitaj. 

Vere mallonga pastaĵo estas kutime la plej tempobezona

por kuiri: la striitaj konkoj kaj helikoj postulas 13 minutojn \(en la napola lingvo ili nomiĝas tofarelle\); la oreletoj, rondaj en formo de ĉapeleto, kutime el la regiono Apulio en sudorienta Italio, bezonas 12 minutojn; la noketoj, malpli grandaj ol konkoj, el Sardinio, kiuj postulas 14 minutojn; fine, sed ne laste, la Bolonj-devenaj papiljonoj \(it. farfalle\), kiuj estas rektangula pastaĵo, 3,3 centimetrojn longa kaj 3 centimetrojn larĝa, meze pinĉita kaj kun la marĝenoj dentumitaj: por ili sufiĉas 10 minutojn, ĉar la pastaĵo estas pli fajna. 

43

PASTAĵO

eLIBRO

7

Kaj por fini… Bonan apetiton\! 

Receptoj por kuiri pastaĵon svarmas en kuirlibroj, en ga-

zetoj kaj ankaŭ sur multaj pastopakaĵoj. Pro tio, ne estas celo de tiu ĉi libreto doni liston da ili; tamen por kompletigi la legadon, estas devige doni almenaŭ kelkajn simplajn kaj bazajn. Sed ne konvencie; mi priskribos la receptojn sen la kutima metodo. 

Unue, la bazo por multaj estas la cepa subfritaĵo. Tio estas ke vi bezonas cepon, prefere blankan, de kiu vi deprenos la eksterajn ŝelojn, kaj post lavado, vi tranĉos ĝin fajne aŭ prefere vi raspos. En larĝa kaserolo aŭ pato, vi metos olivoleon

– sed ankaŭ butero taŭgas – kaj fajrigos. Kiam la oleo aŭ la butero estas varmeta, aldonu la cepojn daŭre movante ilin per ligna kulero, ĝis ili blondiĝas. Tiam la subfritaĵo estas preta; kaj tiel ĉiuj libroj instruas vin. Sed nun vi povas fari ion pli delikatan: vi aldonu lakton: tiamaniere la subfritaĵo fariĝas pli delikata kaj tio tre taŭgas por la fajnaj palatoj kaj stomakoj. 

Ekzemple, se vi volas prepari vespermanĝan pastaĵon por via amatul\(in\)o aŭ vi simple intencas lin aŭ ŝin konkeri, tiu aldonaĵo estas nepra. Sed neniam malkaŝu tiun sekreton. Se, plie, vi ne volas ke la cepo estu videbla kaj rekonebla en la saŭco, vi kirlu la subfritadon. Poste, vi povas aldoni ĉiujn aliajn ingrediencojn. 

Receptoj ofte ligiĝas al pastoformo, kiu influas la saŭcumadon. 

44

PASTAĵO

eLIBRO

Ni komencu per la plej klasika: spagetoj. 

Spagetoj estas 23 centimetrojn longaj kaj 1,3 mm larĝaj kaj kuiriĝas ok minutojn; ili havas la avantaĝon elteni preskaŭ ĉiaspecan saŭcumadon, de la plej simpla ĝis la plej riĉa. 

La plej simpla, nepre konenda, estas spagetoj kun ajlo, oleo kaj ruĝa kapsiketo: tiu preparo estas tipa de viroj kun geami-koj aŭ amikino, kaj ĉefe oni preparas ĝin noktomeze aŭ rev-ene de teatraĵo, aŭ post longa kartoludado. Dum la spagetoj kuiriĝas en kaserolo sufiĉe granda, vi varmigu olivoleon en pato al kiu vi aldonos du aŭ tri ajlerojn pecigitajn; kiam la ajleroj estas blondaj, vi aldonu pecetojn da ruĝa kapsiketo sekigita. La ajlon vi povas forpreni, ĉefe se per tiu noktome-za vespermanĝo vi intencas regali vian amatinon. Kiam la

spagetoj estas kuiritaj kaj elgutitaj, metu ilin en la paton kaj remiksante la tuton aldonu iom da pulvorigita sekigita pane-ro, kiu utilos por ne glitigi la spagetojn kaj absorbi la oleon. 

Se vi ne havas la kapsiketon, aldonu pulvorigitan, sed la rezulto ne estos la sama. Gaja vino, ruĝa aŭ blanka, devas akompani tiun recepton. 

Spagetoj, kiel ankaŭ vermiĉeloj kaj bukatinoj, tre taŭgas por tomatosaŭco en pluraj el siaj variantoj. La plej simpla estas tomatoj longe boligitaj kun aromaj herboj kun la aldono de ne kuirita bazilio. Tiu ĉi lasta tre taŭgas por someraj receptoj; iuj aldonas menton. 

Ne devas manki tradicia sicilia recepto kun melongenoj: la saŭco estas la kutima tomatosaŭco; kiam la spagetoj estos pretaj, aldonu melongenojn pecigitajn aŭ tranĉitajn laŭ striojn, kiujn vi prifarunigos kaj fritos en oleo. 

Tre taŭga por spagetoj, sed prefere uzu bavetojn, estas la tiel dirita karbonara saŭco, farita el fumigita lardo blondigi-45

PASTAĵO

eLIBRO

ta en cepa subfritaĵo, al kiu aldoni poste ovojn aparte miksi-tajn kun laktokremo al kiu vi aldonos abunde raspitan parmezanon aŭ ŝafan fromaĝon malmolan. Estas ankaŭ intere-

sa la origino de tiu ĉi saŭco: la karbonistoj, kiuj laboris longe en la montaro, devis kunporti simplajn, facile konserveblajn, proviantojn: tiaj estis fumigita lardo kaj maljuna ŝafa froma-

ĝo; lakton kaj ovojn ili povis trovi, foje, ĉe montaraj kampa-ranoj, kaj jen la pastaĵo estis preta. Vi povas trinki vinon ru-

ĝan kaj korpan: ĉiuokaze devas esti vino gaja. 

Tipa saŭcumado por plataj spagetoj – nome bavetoj kaj

trenetoj aŭ prefere fetuĉoj – estas tre simpla: sufiĉas varmigi buteron en eta kaserolo, al kiu aldoni kelkajn foliojn de salvio \(herbo marborda tre bonodora kaj digestiga, krome tre indikita por blankigi la dentojn simple frotante ilin per ĝiaj folioj\); kiam la butero kun la salvio fariĝas blonda verŝu ĝin sur la fetuĉojn – aŭ inverse, ĵetu la pastaĵon en ĝin – kaj vi havos rapidpretan bongustan pladon kun kiu vi trinkos malpezan junan vinon. 

Taŭga por spagetoj rondaj aŭ plataj \(ekz. linguine — langetoj\) estas la recepto, kiun konsilas la fama aktorino Sofia Loren:

Langetoj laŭ Sophia \(Loren\)

Pistu abundan petroselon, 3 ajlerojn, iom da pinsemoj, tri aŭ kvar anĉovfileojn, dek nigrajn olivojn, du kulerojn de ka-poroj kaj cepon fajne haketita. Kirlu la tuton surverŝante malrapide 5 kulerojn da olivoleo ĝis ĝi atingis la konsiston de saŭco. ŝutu la langetojn \(aŭ spagetojn\) aldente kuiritajn en paton kun ioma oleo kaj blondigu unu minuton; poste surverŝu la saŭcon. Vi povas aldoni pinĉaĵon de pipro aŭ de mu-46

PASTAĵO

eLIBRO

elita ruĝa kapsiketo. Ideala, kun tiu recepto estas blanka seka vino. 

Pli laborpostula \(30 min\), estas tiu ĉi recepto laŭ la kam-parana maniero, taŭga por striitaj pipoj; por kvar personoj vi bezonas 350 g de striitaj pipoj, 80 g de muelita bovoviando, 60 g de freŝa vurstkolbaso, 1 cepon, pecon de karoto, celerion, 150 g de senŝeligitaj tomatoj, 2 kulerojn de olivoleo, buteron, parmezanon, bulionkubeton. 

Blondigu en la oleo kaj butero la hakitajn cepon, karoton kaj la celerion dum 5 min. Aldonu la viandon kaj la kolbason senŝeligitan, ĉion bone miksante. Aldonu la bulionkubeton kaj la senŝeligitajn tomatojn; lasu kuiri 20 minutojn je meza fajro foje miksante. Nur fine aldonu la parmezanon, post la surŝutado sur la kuiritan pastaĵon. Vino ruĝa gaja perfekte akompanos tiun pladon. 

Multe pli rapida tiu ĉi mara, konata kiel manikoj laŭ la mediteranea por kiu sufiĉas la tempo de la pastaĵkuirado; por ĝi vi bezonas 350 g de manikoj \(aŭ plumoj striitaj\), 4 kulerojn de olivoleo, 8 nigrajn olivojn \(sen kerno\), 300 g de spadfiŝo \(aŭ tinuso\), 2 tomatojn maturajn \(aŭ senŝeligitajn\), ajlon, timuson, salon, pipron. Premu la ajlon kaj miksu ĝin en taso kun la timuso kaj la oleo. Elŝeligu kaj distranĉu la tomatojn, deprenante la semojn. Kradrostu la fiŝon kaj dispecetigu ĝin sen haŭto kaj dornoj. Depreninte la ajlon kaj timuson de la preparita saŭco, aldonu la spadfiŝon, la tomatojn kaj la olivojn kaj surŝutu la pastaĵon. Ne aldonu parmezanon. Ideala estas blanka seka vino. 

Papiljonoj estas pastaĵo, kiu rememorigas printempon kaj

por ili taŭgas freŝa saŭco, aroma aŭ kampara, kiel ekzemple papiljonoj kun provolono \(speciala pirforma fromaĝo suditala 47

PASTAĵO

eLIBRO

iom pika\); por tio vi bezonas 400 g de papiljonoj, 100 g de dolĉa provolono, 100 g de butero, pipron. Raspu duonon de la provolono kaj la restantan tranĉu je strietoj; fandigu la pro-volonon per la kuirakvo kaj aldonu la buteron, pipron kaj la pecigitan fromaĝon; parton de la strietoj aldonu nur fine. 

Taŭga vino estas roza aŭ ruĝa. 

Ne ĉiam saŭco estas kuirita. Ekzemplo estas la liguria pis-taĵo, pri kiu ni parolis en la antaŭa ĉapitro. Jen du pli simplaj receptoj. 

ŝpiniletoj de la ŝafisto, somera plado kiu ne postulas kuiradon de la saŭco, por kiu vi bezonas 300 g de ŝpiniletoj, 2

kulerojn de olivoleo, 6 nigrajn olivojn, 50 g de selaktaĵo \(sala freŝa ĵus kazeita fromaĝo\), 2 anĉovojn hakitajn, 3 tomatojn, bazilion, ajlon. Dispecigu la olivojn, la anĉovojn kaj la ajlon kaj miksu ĉion kun la selaktaĵo. Aldonu la tomatojn sen semoj kaj sen akvo, la bazilion, olivoleon kaj iom da pipro, kaj la saŭco estos preta. Por akompani la pladon taŭgas blanka seka vino. 

Alia simpla tre bongusta, tipa por striitaj konkoj estas tiu ĉi antikva saŭco: muelu tri ajlerojn kun duonkilogramo de tomatoj senŝeligitaj, iom da bazilio kaj manplenon da aman-doj \(sen ŝeloj\!\). Verŝu la tuton en la pladon kaj aldonu olivoleon kun raspita parmezano aŭ, prefere se vi havas, malmo-la ŝafa fromaĝo el Sardinio \(tamen ankaŭ en la regiono ĉirkaŭ Romo troviĝas taŭga ŝafa fromaĝo, ambaŭ en la itala pecori-no\). Miksu longe kaj enmetu la kuiritajn konkojn. Kun tiu pastaĵo trinku ruĝan konsistan vinon. 

Por kiu ajn tipo de mallonga pastaĵo taŭgas simpla recep-

to kun fromaĝoj: simpla, ĉar sufiĉas miksi plurtipajn froma-

ĝojn laŭ via gusto, moligi ilin simple pere de la kuirakvo aŭ 48

PASTAĵO

eLIBRO

varmigante kun laktokremo, iom da pipro \(ne devige\) kaj la saŭco estos preta. La vino, nepra, estu ruĝa kaj konsista. 

49

PASTAĵO

eLIBRO

Glosaro

aleurono

proteina substanco, kiu konsistigas la glute-

non. 

amelo

karbonhidrato, polisakarido, konstituanta

rezerva substanco de pluraj plantoj; ĝi

abundas en terpomoj kaj cerealoj. 

aminoacidoj

organikaj substancoj elementaj en la forma-

do de proteinoj, kiuj estas la bazo el kio

konsistas la vivanta materio. 

anjolotoj

\(it. agnolotti\) specialaj ravioloj faritaj el tri-

angule tondita pastaĵo envolvanta farĉadon, 

tipa de la regiono Piemonto en nord-okci-

denta Italio. 

beribero

tropika malsano de sudorienta Azio, kaŭzita

de manko de tiamino \(vitamino B1\), pro la

fakto ke en tiuj regionoj oni kutimis manĝi

preskaŭ nur rizon elĝermigitan. 

brano

la ekstera parto de grenoj kaj de rizo – la tiel

dirita vestaĵo –, la plej malpeza kaj sennutra. 

cindro

la solida neorganika restintaĵo de cerealoj, 

kiu entenas mineralojn gravaj por la homa

nutraĵo. 

enzimoj

proteinaj substancoj kiuj akcelas la kemiajn

reagojn baze de la vivo de organismoj. 

fideoj

ne PIV-a vorto, tamen necesa, por indiki

50

PASTAĵO

eLIBRO

maldikajn spagetojn; la nomo venas tra la

hispana fideo \(itale fidellini\) de la araba orig-

ina fidaws. 

fetuĉoj

ne PIV-a vorto, kiun oni povas traduki per

rubandspagetoj aŭ slicetoj; longa plata pas-

taĵo, larĝa kelkajn milimetrojn. 

gastrologio

traduko de la helena, signifanta scienco de

bona manĝado; hodiaŭ ĝi nomiĝas gastro-

nomio. 

gisto

sakaromiceta \(fungoj\) pulvoro uzata por fer-

mentigi knedadon por prepari panon aŭ ali-

tipajn kukojn el blanka faruno. 

glutama acido aminoacido, kiu intervenas en pluraj bioke-

miaj procezoj; ĝia utiligo, far la nervaj ĉeloj

por fiksi amoniakon kaj por la metabolo, 

havas gravecon kiel sentoksikiga substanco; 

ĝi fakte estas uzata kiel medikamento kiel

refortigilo de la nerva sistemo. 

gluteno

miksaĵo de proteinoj entenata en la kariop-

so de cerealoj kaj specife de grenoj; sekigita

gluteno enhavas 75-80% da proteinoj; 5-

15% da amelo; 5-10% da lipidoj. Mola tritiko

havas 8-12% da gluteno; malmola tritiko ha-

vas ĝis pli ol 15% de ĝi. 

grio

malmola greno muelita en eroj pli grandaj

ol tiuj de faruno, kies aspekto estas falva kaj

vitreca. 

ĝermo

en botaniko estas la tuto de la naskaj ĉeloj

kaj la unua fazo de kresko el la semo antaŭ

ol fariĝi ŝoso. 

51

PASTAĵO

eLIBRO

integra faruno muelita greno ne purigita de brano, kiu enhavas ĉiujn partojn de la grajno. 

karbonhidratoj \(glucidoj\) grava kaj vasta kategorio de orga-naj kompostaĵoj, kiuj baziĝas sur ĉenoj for-

mitaj el atomoj de karbono, hidrogeno kaj

oksigeno; al ili apartenas la sukeroj. 

kariopso

seka frukto karakteriza de la grenoj, kiu en-

tenas ununuran semon kunkreskantan kun

la pericarpo, ĝia envolviĝanta parto. 

kuskuso

granddimensia grio el malmola tritiko, tipa

de la arabaj regionoj, kutime boligita en

akvo kaj manĝata akompanante verdaĵojn

kaj kokidaĵojn. 

lazanjo

de la latina lagana, hodiaŭ ĝi indikas kva-

dratan pastaĵon, kutime ne seka, sed tirita; 

tamen, per tiu nomo oni povas indiki, laŭ la

regionoj, ankaŭ sufiĉe larĝajn nudelojn, mi-

nimume 3 centimetrojn. 

lipido

scienca nomo por grasaĵo \(gr. lipos\) nesolve-

blaj en akvo; pere de hidrolizo \(solvoreago

de substancoj en akvo, fenomeno esence

grava por la biologiaj aktivadoj\) ili formas

grasajn acidojn, kiuj respondecas pri la for-

mado de kolesterolo en la sango. 

lipoproteino

proteinoj de grasaĵoj \(lipidoj\); LDL estas li-

poproteinoj je malalta denso, abundaj en

animalaj grasaĵoj kaj en oleo de kokoso kaj

palmo, entenas kolesterolon kiun ili lasas en

la sango kaj deponiĝas sur la arterojn; la

HDL, ĉeestantaj en kelkaj semoleoj kaj ĉefe

52

PASTAĵO

eLIBRO

en olivoleo, estas lipoproteinoj je alta denso, 

kiuj helpas forigi kolesterolon de la arterioj. 

lizino

aminoacido, monopeptido, konstituanta ĉi-

ujn proteidojn \(substancoj el kiuj formiĝas

aminoacidoj\), kaj esenca por la kreskado; 

ĝia manko provokas ankaŭ anemion kaj

reduktiĝon de ostokalciigo. 

malmola tritiko \(Triticum durum\) specio de tritiko, karakteri-zita de ĝia korneca konsisto, el kies muelado

oni produktas grion, anstataŭ farunon. 

metabolo

transformo de la manĝaĵo en nutrajn sub-

stancojn dum la digesto. 

mola tritiko

la komuna tritiko, el kiu oni produktas blan-

kan farunon. 

muslo

de la svisgermana müsli, miksaĵo de cerealoj, 

brano kaj sekigitaj fruktoj, kiujn oni trem-

pas en lakto aŭ jogurto por faciligi la elimi-

non de grasaĵoj, pere de ĝia absorbo en la

intestoj. 

natufa kulturo neolitika periodo, el la nomo Wadi-en-Na-

tuf, valeto en Palestinio, kie unuafoje okazis

regula ibridigo de tritiko \(Mircea Eliade\). 

noko

bulforma freŝa pastaĵo el blanka faruno aŭ, 

prefere, el miksaĵo de faruno kun boligitaj

terpomoj. Mezepoke kaj renesance, noko

indikis plurtipajn pastaĵojn. 

nudeloj

longa, plata pastaĵo; ĝia nomo venas de la

germana Nudel \(de la lat. nodus\), kiun la

germanoj uzas ĝenerale por ĉiu pastaĵo. Laŭ

PIV, ĝi indikas, prave, tiritan pastaĵon, nome

53

PASTAĵO

eLIBRO

farita el blanka faruno knedata kun akvo aŭ

ovoj. 

parmezano

komuna nomo de la longmaturigita duong-

rasa fromaĝo, kun pasto grajneca kaj aroma, 

de la norditala ebenaĵo, kutime raspita sur

pastaĵpladojn. ¯ia nomo venas de la urbo

Parma \(Emilio\) kvankam ĝi estas ankaŭ pro-

duktata en preskaŭ tuta regiono. 

past-industrio industrio produktanta sekan pastaĵon de

malmola tritiko aŭ de mola tritiko aŭ miksi-

ta; vera seka pastaĵo estas nur tiu farita el

grio de malmola tritiko knedata kun 27-33%

de varmeta akvo kaj sekigita en specialaj

fornoj ventumitaj. 

pastaĵo

laŭ PIV estas la komuna nomo de tipoj de

farunaĵo kiel nudeloj, spagetoj: tirita estas

tiu hejmfarita el blanka faruno; sekigita es-

tas farita el grio de malmola tritiko. Italio

estas la lando kun la plej alta konsumo de

ĝi: po 28 kg jare persone. La dua estas Vene-

zuelo kun 12,7 kg. Lasta estas ĉinio kun 0,8

kg. 

proteinoj

kompleksaj organikaj substancoj, kiuj re-

spondecas pri ĉiuj vivaj procezoj kaj estas

bazo de la vivantaj molekuloj. ¯ia enhavo

en nutraj substancoj varias: 14-25% en ruĝaj

viandoj; 13-19% en fiŝa viando; 12-16% en

ovoj; 2-6,6% en lakto; 26-33% en fromaĝoj; 

10-13% en cerealoj; 23-26% en sekaj lego-

moj; 40% en sekigitaj fungoj. 

54

PASTAĵO

eLIBRO

raviolo

farĉita pastaĵo, kies enhavo varias laŭ la re-

gionoj, la kutimoj kaj la emoj de la faranto; 

la farĉo povas esti vianda, vegetala aŭ mik-

sa. Ekzistas pluraj specoj kiuj ankaŭ prenas

diversajn nomojn, laŭ la grandeco, la kuira-

do, la regionoj. 

ruĝa kapsiketo estas la eta unupinta tre forta kapsiko \(en Hungario konata kiel papriko\) origina de

Meksikio kaj centra Ameriko; ĝia produkta-

do en suda Italio estis tre populara pro ĝia

enhavo en vitaminoj; kvankam forta, ĝi ne

estas malbonfartiga, kiel ekzemple pipro, 

sed male tre bona ankaŭ por protekti de

korinfarkto. 

serotonino

substanco kiu troviĝas en partoj de la orga-

nismo – kiel sango, la digesta tubo kaj la

cerbo – kiu, post metabolo, stimulas la

digeston kaj ŝajne, havas rilaton kun psikaj

fenomenoj. 

spageto

nomo komuna por longa seka pastaĵo, kun

ronda sekcio, ne pli larĝa ol milimetro. Pli

fajnaj estas diritaj fideoj kaj pli dikaj ver-

miĉeloj. La samaj, pli malpli platigitaj, havas

aliajn nomojn, kiel trenetojn, nudelojn, ktp. 

Laŭ statistikoj, ĝi estas la preferata formo de

pastaĵo en Italio \(23%\). 

tiamino

scienca nomo por la vitamino B1, ankaŭ di-

rita anaŭrino, kun aktiveco kontraŭberibera; 

ĝin posedas biergisto, ovoj, cerealoj kaj

fruktoj. 

55

PASTAĵO

eLIBRO

tirita pastaĵo

kutime hejmfarita pastaĵo rezulto de kneda-

do de faruno kun akvo aŭ ovoj. 

torteletoj

\(it. tortellini\) eta ravioltipa ringforma pastaĵo

farĉita per viando kaj ovoj, tipaj el la Emilia

urbo Modena \(eble pli fama pro la aŭtofa-

briko Ferrari\), kiujn oni kuiras boligante en

akvo kaj servas surŝutitaj per viandsaŭco kaj

raspita Parma fromaĝo \(parmezano\). Alia

nomo estas ĉapeletoj \(it. cappelletti\). Laŭ la

legendo iu kuiristo inventis tiun formon

nomante ĝin ”umbiliko de Venuso”. 

triticum durum scienca nomo por la malmola tritiko \(hard

amber durum estas unu el la plej komunaj

produktataj en norda Ameriko\). 

vitaminoj

esencaj substancoj, kiuj ne povas esti pro-

duktataj de la homa organismo, kaj pro tio

devas esti asimilitaj kun la nutraĵo. 

56

PASTAĵO

eLIBRO

www.omnibus.se/inko

ISBN 91-7303-075-9

57





# Document Outline

+ Enhavo  
	+ Enkonduko 
	+ 1. Vino, spagetoj, rug’a kapsiketo: la sekreto de longa vivo 
	+ 2. Taganrog, haveno c’e la Azova maro 
	+ 3. De Palestina lulilo al Sicilia matureco 
	+ 4. Spagetoj kaj oraj pomoj 
	+ 5. Kuirado au’ kuirarto? Nek glua nek dura, sed ”aldente”  
	+ 6. Pastaj’pladoj: fantazia pompo 
	+ 7. Kaj por fini... Bonan apetiton\!  
	+ Glosaro

