% Rinkitinko en Oz
% Donald Broadribb

!(images/000110.jpg)


!(images/000056.png)

!(images/000078.png)

!(images/000007.png)

!(images/000023.png)

!(images/000097.png)

!(images/000044.jpg)

!(images/000036.png)

!(images/000001.png)

* * 

Rinkitinko en Oz

De Baum, L. Frank \(Lyman Frank\), 1856–1919

Ilustrita de Neill, John R. \(John Rea\), 1877–1943

Tradukita el la Angla al Esperanto de Broadribb, Donald \(Donald Richard\), 1933–

Unue eldonita en la Angla kiel *Rinkitink in Oz* de Reilly & Britton, 1916. 

Unue eldonita en Esperanto de Bookleaf Publishing, 1997. V[idu http://www.poboxes.com/bookleaf/](http://www.poboxes.com/bookleaf/)

Ĉi tiu traduko kopirajta © 1997 Donald Broadribb. Ĉi tiu eldono estas korektita versio, junio 2000. 

La ilustraĵoj kaj aranĝo de ĉi tiu eldono laŭeble plej konformas al tiuj de la originala Angla eldono de 1916. La litertipo estas 16 sur 18.7 pkt Elegant Garamond. 

!(images/000043.png)

!(images/000049.png)

!(images/000010.png)



ENKONDUKO AL ĈI TIU RAKONTO

Jen rakonto kies heroo estas

knabo, knabo pri kiu vi neniam

antaŭe aŭdis. Ankaŭ estas knabinoj

en la rakonto, inkluzive de nia

malnova amiko Doroteo, kaj kelkaj

el la rolantoj vagas tre for de la

Lando Oz antaŭ ol ili ĉiuj kunvenas

en la Smeralda Urbo por partopreni

en la bankedo de Ozma. Efektive, 

mi kredas ke vi trovos ĉi tiun

rakonton tre diferenca de la aliaj

historioj pri Oz, sed mi esperas ke vi

ne malpli ĝuos ĝin. 

Se al mi estos permesate verki

plian libron pri Oz, ĝi rakontos

kelkajn interesegajn aventurojn de

Doroteo, Betinjo Bobin, Trot kaj la

Miksĉifona Knabo en la Lando Oz

mem, kaj kiel ili trovis kelkajn

mirigajn ulojn kiuj tute ne povus

ekzisti ekster felando. Mi suspektas

ke ĉirkaŭ la tempo kiam vi legos ĉi



tiun rakonton pri Rinkitinko mi verkos tiun historion de

Aventuroj en Oz. 

Ne forgesu ofte skribi al mi kaj doni al mi viajn

konsilon kaj sugestojn, kiujn mi ĉiam alte taksas. Mi

ricevas tre multajn leterojn de miaj legantoj, sed ĉiu estas

ĝojo por mi kaj mi respondas tuj kiam mi trovas sufiĉan

tempon. 

L. FRANK BAUM

Reĝa Historiisto de Oz. 

“OZCOT” 

ĉe HOLLYWOOD

en KALIFORNIO, 

1916. 

!(images/000090.png)



LISTO DE ĈAPITROJ

1

La Princo de Pingario . . . . . . . . . . . . . . 17

2

La Alveno de Reĝo Rinkitinko . . . . . . . . 29

3

La Batalistoj el la Nordo . . . . . . . . . . . . 44

4

La Dizertita Insulo . . . . . . . . . . . . . . . . 56

5

La Tri Perloj. . . . . . . . . . . . . . . . . . . . . 71

6

La Magia Boato . . . . . . . . . . . . . . . . . . 92

7

La Ĝemelaj Insuloj . . . . . . . . . . . . . . . . 109

8

Rinkitinko Grave Eraras. . . . . . . . . . . . . 127

9

Donaco por Zella . . . . . . . . . . . . . . . . . 142

10

La Ruzeco de Reĝino Koro . . . . . . . . . . 153

11

Zella Iras al Koregoso . . . . . . . . . . . . . . 167

12

La Ekscitiĝo de Bilbilo la Kapro. . . . . . . 175

13

Zella Savas la Princon . . . . . . . . . . . . . . 180

14

La Eskapo . . . . . . . . . . . . . . . . . . . . . . 192

15

La Fuĝo de la Regantoj . . . . . . . . . . . . . 210

16

Nikoroĉjo Rifuzas Kronon . . . . . . . . . . . . 216

17

La Reĝo de la Knomoj . . . . . . . . . . . . . 226

18

Ingo Transdonas Sian Palruĝan Perlon . . . 237

19

Rinkitinko Subridas . . . . . . . . . . . . . . . . 265

20

Doroteo Venas Savi . . . . . 275

21

La Sorĉisto Trovas

Sorĉaĵon . . . . . . . . . . . 281

22

La Bankedo de Ozma . . . 291

23

La Perla Regno. . . . . . . . 301

24

La Kaptita Reĝo . . . . . . . 307

!(images/000103.png)

!(images/000106.png)



La Princo de Pingario

ĈAPITRO 1

Se, hazarde, vi havas

mapon de Oz ĉemane, vi

trovos ke la granda

Nonesta Oceano lavas la

limojn de la Regno

Rinkitinko, inter kiuj kaj la Lando Oz situas strio de

la lando de la Reĝo de la Knomoj kaj la Sabla

Dezerto. La Regno Rinkitinko ne estas tre granda kaj

situas proksime al la oceano, kaj ĉiuj domoj kaj la

palaco de la Reĝo estis konstruitaj apud la bordo. La

civitanoj loĝas grandparte sur la akvo, boatante kaj

fiŝkaptante, kaj la riĉoj de Rinkitinko akiriĝas per

17



Rinkitinko en Oz

komercado laŭlonge de la bordo kaj kun la insuloj

plej proksimaj. 

Kvar tagojn da veturado per boato norde de Rinki-

tinko estas la Insulo Pingario, kaj kiam komenciĝas

nia rakonto ĉi tie mi devas informi vin iomete pri tiu

insulo. Ĉe la norda ekstremo de Pingario, kie ĝi estas

plej larĝa, la tero estas du kilometrojn de unu bordo

al la alia, sed ĉe la suda ekstremo ĝi estas apenaŭ

duonan kilometron larĝa; sekve, kvankam Pingario

longas ses kaj duonan kilometrojn de la nordo ĝis la

sudo, oni ne povas diri ke ĝi estas tre granda insulo. 

Ĝi estas vere bela, tamen, kaj al la okuloj de la mevoj

kiuj proksimiĝas al ĝi super la maro ĝi sendube

similas grandegan verdan kojnon kuŝantan sur la

akvo, ĉar ĝiaj herbo kaj arboj donas al ĝi la koloron

de smeraldo. 

La herbo atingis la randon de la deklivaj bordoj; 

la belaj arboj okupis la tutan centran parton de

Pingario, farante seninterrompan arbareton kie la

branĉoj renkontiĝis superkape kaj estis ĝuste sufiĉa

spaco sub ili por la komfortaj domoj de la loĝantoj. 

Tiuj domoj troviĝis dise ĉie en la insulo, tiel ke

mankis urbo aŭ urbego, krom se oni nomus la tutan

insulon urbo. La baldakeno de folioj, alte superkape, 

18



Ĉapitro Unu

faris protektilon kontraŭ la suno kaj la pluvo, kaj la

loĝantoj en la arbareto ĉiuj povis rigardi preter la

rektajn arbotrunkojn kaj trans la herbokovritajn

deklivojn al la purpura akvo de la Nonesta Oceano. 

Ĉe la larĝa ekstremo de la insulo, norde, staris la

reĝa palaco de Reĝo Kitikuto, la estro kaj reganto de

Pingario. Ĝi estis bela palaco, konstruita tute el

neĝblanka marmoro kaj sur ĝia kapo estis kupoloj el

polurita oro, ĉar la Reĝo estis ekstreme riĉa. Tute

laŭlonge de la bordo de Pingario troviĝis la plej

grandaj kaj plej altkvalitaj perloj en la tuta mondo. 

Tiuj perloj kreskis en la ŝeloj de grandaj ostroj, kaj

la homoj rastis la ostrojn el iliaj akvaj bedoj, elserĉis

la laktecajn perlojn kaj portis ilin laŭregule al sia

Reĝo. Tial, unufoje en ĉiu jaro, lia Moŝto povis sendi

ses el siaj boatoj, kun sesdek remantoj kaj multaj

sakoj da valoraj perloj, al la Regno Rinkitinko, kie

situis urbo nomata Gilgado, en kiu la palaco de Reĝo

Rinkitinko staris sur rokoplena promontoro kaj agis, 

per siaj altaj turoj, kiel lumturo por gvidi velistojn al

la haveno. En Gilgado la perlojn el Pingario aĉetis la

kasisto de la Reĝo, kaj la boatoj reiris al la insulo

portante riĉajn varojn kaj tiujn nutraĵprovizojn kiujn

bezonis la popolo kaj la reĝa familio de Pingario. 

19



Rinkitinko en Oz

La homoj de Pingario neniam vizitis alian landon

ol Rinkitinkon, kaj tial malmultaj aliaj landoj sciis ke

ekzistas tiu insulo. Sudokcidente estis insulo nomata

la Insulo Frikso, kie la loĝantoj ne ŝatas perlojn. Kaj

tre norde de Pingario—ses tagojn da veturado per

boato, laŭdire—estis ĝemelaj insuloj nomataj Regoso

kaj Koregoso, loĝataj de feroca kaj militema popolo. 

Multajn jarojn antaŭ la efektiva komenco de ĉi tiu

rakonto, dek grandaj boatoj da tiuj ferocaj militistoj

el Regoso kaj Koregoso vizitis Pingarion, subite

alteriĝante ĉe la norda ekstremo de la insulo. Tie ili

komencis prirabi kaj konkeri, laŭ sia kutimo, sed la

popolo de Pingario, kvankam nek tiel granda nek tiel

forta kiel la malamikoj, sukcesis venki ilin kaj peli

ilin ĉiujn reen al la maro, kie granda ŝtormo trafis la

invadintojn el Regoso kaj Koregoso kaj detruis ilin

kaj iliajn boatojn, tiel ke eĉ ne unu militisto revenis

al sia propra lando. 

Tiu venkiĝo de la malamikoj ŝajnis eĉ pli mirinda

ĉar la perloserĉistoj de Pingario estis mildaj kaj

pacemaj personoj kaj malofte kverelis eĉ inter si mem. 

Iliaj solaj armiloj estis iliaj ostrorastiloj; tamen restas

fakto ke ili pelis siajn ferocajn malamikojn el Regoso

kaj Koregoso for de siaj bordoj. 

20



Ĉapitro Unu

Reĝo Kitikuto estis nur knabo kiam tiu rimarkinda

batalo okazis, kaj nun lia hararo estis griza; sed li

bone memoris tiun tagon kaj, dum la sekvaj jaroj, lia

sola konstanta timo estis pri nova invado fare de la

malamikoj. Li timis ke ili sendos pli grandan armeon

al lia lando, kaj por konkeri kaj por venĝi, kaj

tiuokaze li povus malmulte esperi sukcese kontraŭ-

batali ilin. 

Tiu malkvieto flanke de Reĝo Kitikuto instigis lin

zorge atenti por trovi nekonatajn boatojn, kaj unu el

liaj servistoj patrolis la marbordon konstante, sed li

estis tro saĝa por lasi timon malfeliĉigi lin aŭ liajn

regatojn. Li estis bona Reĝo kaj loĝis tre kontente en

sia bela palaco, kun sia bela Reĝino Gario kaj ilia

sola infano, Princo Ingo. 

La riĉoj de Pingario kreskis jaron post jaro; kaj

ankaŭ la feliĉeco de la popolo kreskis. Eble estis

neniu loko, ekster la Lando Oz, kie kontento kaj paco

manifestiĝis pli ol sur tiu bela insulo, kaŝita en la sino

de la Nonesta Oceano. Se tiuj kondiĉoj restus

neĝenite, ne necesus paroli pri Pingario en ĉi tiu

rakonto. 

Princo Ingo, la heredonto de ĉiuj riĉoj kaj la

reĝposteno de Pingario, kreskis ĉirkaŭate de ĉia lukso; 

21



Rinkitinko en Oz

sed li estis maturspirita etulo, kvankam iom tro solena

kaj pensema, kaj li neniam povis toleri esti pigra dum

eĉ minuto. Li sciis kie situas la plej bonaj ostroj kaŝite

laŭlonge de la bordo kaj estis tiel sukcesa ostrotrovisto

kiel ĉiu alia viro de la insulo, kvankam li estis tiel

neforta kaj malgranda. Li havis propran boateton kaj

rastilon por eltreni la ostrojn kaj li estis vere tre fiera

kiam li povis porti grandan blankan perlon al sia

patro. 

Ne estis lernejo sur la insulo, ĉar la popolo de

Pingario estis tre for de la civiliziteco kiu donas al

niaj modernaj infanoj avantaĝojn kiaj lernejoj kaj

kleraj profesoroj, sed la Reĝo posedis plurajn

manuskriptajn librojn, kies paĝoj konsistis el ŝafpelo. 

Ĉar li estis inteligentulo, li povis instrui al sia filo

iom da legado, skribado, kaj aritmetiko. 

Studante siajn lecionojn Princo Ingo kutimis iri en

la arbareton proksiman al la palaco de sia patro kaj

rampi en la branĉojn de alta arbo, kie li iam konstruis

platformon kun komforta seĝo sursidebla, kaj ĉion

kaŝis la baldakeno de folioj. Tie, kie neniu ĝenis lin, 

li studadis la ŝafpelon sur kiu estis skribitaj la

kuriozaj signoj de la Pingaria lingvo. 

Reĝo Kitikuto multe fieris pri sia malgranda filo, 

22



Ĉapitro Unu

tute prave, kaj li baldaŭ alte estimis la juĝkapablon

de Ingo kaj opiniis lin inda esti fidata pri multaj

ŝtataferoj. Li instruis al la knabo la bezonojn de la

popolo kaj kiel juste regi ĝin, ĉar li sciis ke iun tagon

Ingo estos Reĝo anstataŭ li. Unu tagon li vokis sian

filon al sia flanko kaj diris al li:

“Nia insulo nun ŝajnas sufiĉe paca, Ingo, kaj ni

estas feliĉaj kaj prosperaj, sed mi ne povas forgesi

tiujn terurajn homojn el Regoso kaj Koregoso. Mia

konstanta timo estas ke ili sendos amason da boatoj

por serĉi siajn samrasanojn kiujn ni venkis antaŭ

multaj jaroj kaj kiujn la maro poste detruis. Se la

militistoj venos multnombre ni eble ne povos

kontraŭbatali ilin, ĉar mia popolo estas ja malmulte

trejnita batali; ili certe kaŭzus al ni multajn vundojn

kaj suferadon.” 

“Ĉu do ni estas malpli fortaj ol dum la tempo de

mia avo?” demandis Princo Ingo. 

La Reĝo penseme kapneis. 

“Tio ne,” diris li. “Por ke vi plene komprenu tiun

mirindan batalon, mi devos konfidi al vi grandan

sekreton. Mi posedas tri Magiajn Talismanojn, kiujn

mi de ĉiam gardas zorgege, kaŝante de ĉiuj homoj la

fakton ke ili ekzistas. Sed, por ke kiam mi mortos la

23



Rinkitinko en Oz

sekreto ne perdiĝu, mi decidis informi vin kio estas

tiuj talismanoj kaj kie ili estas kaŝitaj. Venu kun mi, 

mia filo.” 

Li gvidis lin tra la ĉambroj de la palaco ĝis ili

atingis la grandan bankedhalon. Tie, haltinte en la

centro de la ĉambro, li klinis sin kaj tuŝis kaŝitan

risorton en la kahelkovrita planko. Tuj unu el la

kaheloj subeniris kaj la Reĝo etendis manon en la

kavaĵon kaj eltiris silkan sakon. 

Tiun sako li sekve malfermis, kaj montris al Ingo

ke ĝi enhavas tri grandajn perlojn, el kiuj ĉiu estas

granda kiel marmora globeto. Unu estis blua kaj

unu estis delikate rozkolora, sed la tria estis

purblanka. 

“Ĉi tiuj tri perloj,” diris la Reĝo, parolante per

solena, impona voĉo, “estas la plej mirindaj kiujn iam

konis la mondo. Ilin donacis al unu el miaj prapatroj

la Reĝino de la Marvirinoj, potenca feino kiun foje li

bonfortune savis de ŝiaj malamikoj. Danke pro tiu

favoro ŝi donis al li ĉi tiujn perlojn. Ĉiu el la trio

posedas mirigan potencon, kaj kiu ajn posedas ilin

rajtas opinii sin tre bonfortuna. Ĉi tiu blukolora

donas al la portanto forton tiel grandan ke nenia forto

povas kontraŭi lin. Tiu palruĝe brilanta protektas sian

24

!(images/000055.png)



Rinkitinko en Oz

posedanton kontraŭ ĉiuj minacantaj danĝeroj, negrave

el kie ili venas. La tria perlo—ĉi tiu purblanka—

kapablas paroli, kaj ĝiaj vortoj estas ĉiam saĝaj kaj

helpaj.” 

“Kion vi diras, mia patro\!” kriis la Princo, ege

mirante; “ĉu vi diras al mi ke perlo kapablas paroli? 

Laŭsone tio estas neebla.” 

“Via dubo ŝuldiĝas al via manko de scio pri

fepovoj,” respondis la Reĝo serioze. “Aŭskultu, mia

filo, kaj vi scios ke mi parolas la veron.” 

Li tenis la blankan perlon ĉe orelo de Ingo kaj la

Princo aŭdis voĉeton klare diri: “Via patro pravas. 

Neniam dubu tion kion vi ne povas kompreni, ĉar la

mondo estas plena de mirindaĵoj.” 

“Mi petas pardonon de vi, kara patro,” diris la

Princo, “ĉar klare mi aŭdis la perlon paroli, kaj ĝiaj

vortoj estis plenaj de saĝeco.” 

“La povoj de la aliaj perloj estas eĉ pli grandaj,” 

pludiris la Reĝo. “Se mi estus malriĉa ĉiualimaniere, 

ĉi tiuj gemoj farus min pli riĉa ol ĉiu alia monarko

en la mondo.” 

“Mi kredas tion,” respondis Ingo, rigardante la

belajn perlojn tre respektoplene. “Sed diru al mi, mia

patro, kial vi timas la militistojn el Regoso kaj

26



Ĉapitro Unu

Koregoso kiam vi posedas tiajn mirindajn povojn?” 

“La povoj apartenas al mi nur kiam mi portas la

perlojn sur mi,” respondis Reĝo Kitikuto, “kaj mi ne

kuraĝas konstante porti ilin ĉar mi timas ke ili

perdiĝus. Tial mi gardas ilin sekure kaŝitaj en ĉi tiu

niĉo. La sola danĝero estas ke eble hazarde miaj

gardistoj malsukcesos trovi la alvenon de niaj

malamikoj kaj lasos la militistajn invadantojn kapti

min antaŭ ol mi povos alpreni la perlojn. Tiuokaze

mi estus tute ne kapabla rezisti. Mia patro posedis

la magiajn perlojn dum la tempo de la Granda

Batalo, pri kiu vi tre ofte jam aŭdis, kaj la palruĝa

perlo protektis lin kontraŭ damaĝo, dum la blua

perlo ebligis ke li kaj lia popolo forpelu la

malamikojn. Ofte mi suspektas ke la detruantan

ŝtormon kaŭzis la femarvirinoj, sed pri tio mi ne

havas pruvon.” 

“Mi ofte demandis al mi kiel ni sukcesis venki en

tiu batalo,” komentis Ingo penseme. “Sed la perloj

helpos nin se la militistoj revenos, ĉu ne?” 

“Ili estas same potencaj kiel ĝis nun,” deklaris la

Reĝo. “Efektive, mia filo, mi malmulte bezonas timi

malamikon. Sed por ke kiam mi mortos la sekreto ne

estu kaŝita forde la sekva Reĝo, mi nun donas ĝin

27

!(images/000113.png)



Rinkitinko en Oz

por ke vi gardu ĝin. Memoru ke ĉi tiuj perloj estas

la laŭrajta heredaĵo de ĉiuj Reĝoj de Pingario. Se iam

mi estos forprenita disde vi, Ingo, gardu bone ĉi tiun

trezoron kaj ne forgesu ĝian kaŝejon.” 

“Mi ne forgesos,” diris Ingo. 

La Reĝo remetis la perlojn en la kaŝejon kaj la

knabo iris al sia propra ĉambro por pripensi la

mirindan sekreton kiun lia patro tiutage konfidis al

li ke li gardu ĝin. 

28

!(images/000021.png)



La Alveno de Reĝo Rinkitinko

ĈAPITRO 2

Kelkajn tagojn poste, 

dum 

hela 

sunoplena

mateno kiam la venteto

blovis milde kaj dolĉe de

la oceano kaj la arboj

skuis siajn foliŝarĝitajn branĉojn, la Reĝa Gardisto, 

kies tasko estis patroli la bordon, venis kurante al la

Reĝo kun informo ke nekonata boato proksimiĝas al

la insulo. 

Unue la Reĝo multe timis kaj ekpaŝis cele la

kaŝitajn perlojn, sed la sekvan momenton li pensis ke

unu boato, eĉ se plena de malamikoj, ne povus

29



Rinkitinko en Oz

damaĝi lin, do li bridis sian timon kaj marŝis al la

plaĝo por trovi kiuj estas la fremduloj. Multaj el la

viroj de Pingario ankaŭ kunvenis tie, kaj Princo Ingo

sekvis sian patron. Veninte al la bordo de la akvo, ili

ĉiuj staris gapante fervore la alvenantan boaton. 

Ĝi estis tre granda boato, ili vidis, kaj kovrita per

baldakeno el purpura silko, brodita per oro. Ĝin remis

dudek viroj, po dek ĉiuflanke. Dum ĝi proksimiĝis, 

Ingo povis vidi ke en la malantaŭo, sidante sur alta

kusenkovrita ŝtatseĝo, estis malgranda viro kiu estis

tiel ege dika ke li estis preskaŭ egale larĝa kiel alta. 

Tiu viro estis vestita per loza silka robo purpura kies

faldaĵoj atingis liajn piedojn, kaj sur lia kapo estis

ĉapo el blanka veluro kurioze kudrita per oraj fadenoj

kaj havanta cirklon da diamantoj kudritaj ĉirkaŭ la

rando. Ĉe la kontraŭa ekstremo de la boato staris

kuriozforma kaĝo, kaj pluraj grandaj kestoj el

santalligno estis stakitaj apud la centro de la veturilo. 

Dum la boato proksimiĝis al la bordo la dika

malgranda viro surpiediĝis kaj riverencis plurfoje laŭ

la direkto de tiuj kiuj kunvenis saluti lin, kaj dum li

riverencis li gestis per sia blanka ĉapo energie. Lia

vizaĝo estis ronda kiel pomo kaj preskaŭ egale

rozkolora. Ĉesinte riverencadi li ridetis tiel dolĉe kaj

30



Ĉapitro Du

feliĉe ke Ingo opiniis ke nepre li estas tre gaja

persono. 

La pruo de la boato surteriĝis sur la plaĝo, 

ekĉesigante sian rapidon tiel subite ke la vireto estis

surprizita kaj preskaŭ falis kapantaŭe en la maron. 

Sed li sukcesis ekpreni la seĝon per unu mano kaj la

harojn de unu el siaj remistoj per la alia, kaj tiel

ekvilibrigis sin. Post tio, denove svingante sian

juvelitan ĉapon ĉirkaŭ sian kapon, li kriis per gaja

voĉo:

“Nu, finfine, jen mi alvenis\!” 

“Tion mi rimarkas,” respondis Reĝo Kitikuto, 

riverencante tre digne. 

La dikulo ĉirkaŭrigardetis ĉiujn solenajn vizaĝojn

antaŭ li kaj ekridis gajege. Eble mi diru ke li duone

ridis kaj duone gajkrietis, ĉar la sonoj kiujn li faris

estis kuriozaj kaj komikaj kaj tentis ĉiun aŭdanton

ridi kun li. 

“He, he—ho, ho, ho\!” li muĝis. “Ne anticipis min, 

mi komprenas. Kik-ik-ik-ik\! Estas komike—vere

komike. Ne sciis ke mi venas, ĉu? Hu, hu, hu, hu\! 

Estas certe amuze. Sed jen mi, malgraŭ tio.” 

“Ĉit\!” diris profunda, muĝe grumbla voĉo. “Vi

ridindigas vin.” 

31



Rinkitinko en Oz

Ĉiuj rigardis por vidi el kie venis tiu voĉo, sed

neniu povis diveni kiu sonigis la riproĉvortojn. La

remantoj de la boato estis ĉiuj solenaj kaj silentaj kaj

certe neniu sur la bordo parolis. Sed la vireto aspektis

tute ne surprizita, eĉ ne ĉagrenita. 

Reĝo Kitikuto nun alparolis la fremdulon, dirante

ĝentile:

“Vi estas tre bonvena en la Regno Pingario. Eble

vi degnos surteriĝi kaj laŭoportune informi nin pri

kiun ni honorate rajtas akcepti kiel gaston.” 

“Dankon; mi faros tion,” respondis la malgranda

dikulo, paŝante kvazaŭ anaso el sia loko en la boato

kaj transirante, iom malfacile, sur la sablan plaĝon. 

“Mi estas Reĝo Rinkitinko, el la Urbo Gilgado en la

Regno Rinkitinko, kaj mi venis al Pingario por mem

vidi la monarkon kiu sendas al mia urbo tiom da

belaj perloj. Delonge mi deziras viziti ĉi tiun insulon; 

sekve, kiel mi jam diris, jen mi\!” 

“Min plezurigas bonvenigi vin,” diris Reĝo

Kitikuto. “Sed kial Via Moŝto havas tiel malmulte da

servistoj? Ĉu ne estas danĝere ke la Reĝo de grava

lando longe veturas en unusola nefortika boato, kaj

kun nur dudek servistoj?” 

“Nu, supozeble,” respondis Reĝo Rinkitinko, 

32

!(images/000012.png)



Rinkitinko en Oz

ridante. “Sed kion alian mi povis fari? Miaj regatoj

ne permesus ke mi iru ien ajn, se ili scius. Do mi

simple forkuris.” 

“Forkuris\!” kriis Reĝo Kitikuto, surprizite. 

“Komike, ĉu ne? He, he, he—u, hu\!” ridis Rinki-

tinko, kaj nur tiel mi povas laŭeble literumi la gajajn

sonojn de lia ridado. “Imagu, Reĝo forkuras de sia

propra popolo—hu, hu—kik, ik, ik, ik\! Sed mi devis, 

ĉu vi komprenas\!” 

“Kial?” demandis la alia Reĝo. 

“Ili timas ke mi miskondutos. Ili ne fidas min. 

Kik-ik-ik—Ho ve\! Ne fidas sian propran Reĝon. 

Komike, ĉu ne?” 

“Nenia damaĝo povas trafi vin sur ĉi tiu insulo,” 

diris Kitikuto, ŝajnigante ne rimarki la kuriozecon de

sia gasto. “Kaj, kiam ajn plaĉos al vi reiri al via

propra lando, mi sendos kun vi taŭgan eskorton el

mia propra popolo. Intertempe, bonvolu akompani

min al mia palaco, kie oni faros ĉion por komfortigi

kaj feliĉigi vin.” 

“Multe dankas,” respondis Rinkitinko, puŝante sian

blankan ĉapon sur sian maldekstran orelon kaj elkore

premante la manon de sia fratmonarko. “Mi estas

certa ke vi povos komfortigi min se vi havas multe

34

* * 

Ĉapitro Du

da manĝaĵoj. Kaj rilate al feliĉeco—ha, ha, ha, ha\!—

nu, jen mia problemo. Mi estas *tro* feliĉa. Sed atendu\! 

Mi kunportis al vi kelkajn donacojn en ĉi tiuj kestoj. 

Bonvolu ordoni al viaj servistoj ke ili portu ilin al la

palaco.” 

“Certe,” respondis Reĝo Kitikuto, multe plaĉite, kaj

tuj li diris la necesajn ordonojn al siaj servistoj. 

“Kaj krome,” daŭrigis la dika Reĝeto, “ili ankaŭ

prenu mian kapron el lia kaĝo.” 

“Kapron\!” kriis la Reĝo de Pingario. 

“Precize; mia kapro Bilbilo. Mi ĉiam rajdas lin

kien ajn mi iras, ĉar tute ne al mi plaĉas marŝi, ĉar

mi estas iomete dika—ĉu ne, Kitikuto?—iomete dika\! 

Hu, hu, hu—kik, ik\!” 

La Pingarianoj komencis levi la grandan kaĝon el

la boato, sed ĝuste tiam bruska voĉo kriis: “Zorgu, 

friponoj\!” kaj ĉar la vortoj laŭŝajne venis el la buŝo

de la kapro la servistoj tiom surpriziĝis ke ili

maldelikate faligis la kaĝon sur la sablon. 

“Jen\! Mi avertis vin\!” kriis la voĉo kolere. “Vi

forfrotis la haŭton de mia maldekstra genuo. Ja kial

vi ne milde traktis min?” 

“Trankvile, Bilbilo,” diris Reĝo Rinkitinko konsole; 

“ne riproĉu, mia knabo. Memoru ke ili estas

35



Rinkitinko en Oz

fremduloj, kaj ni estas iliaj gastoj.” Post tio li turnis

sin al Kitikuto kaj komentis: “Vi ne havas parolantajn

kaprojn sur via insulo, supozeble.” 

“Ni tute ne havas kaprojn,” respondis la Reĝo; 

“nek iajn ajn bestojn kapablajn paroli.” 

“Ankaŭ mi volegas ke mia besto ne povu paroli,” 

diris Rinkitinko, palpebrumante komike al Ingo kaj

poste rigardante la kaĝon. “Li estas kelkfoje tre

kolerema, kaj li indulgas sin per vortoj tute ne

respektaj. Mi opiniis, unue, ke estos bonege havi

parolantan kapron, kun kiu mi povos konversacii

dum mi rajdos en mia urbo sur lia dorso; sed—kik-

ik-ik-ik\!—la fripono traktas min kvazaŭ mi estus

kamenpurigisto anstataŭ Reĝo. He, he, he, kik, ik\! 

Kamenpurigisto—hu, hu, hu\!—kaj mi estas Reĝo\! 

Komike, ĉu ne?” Tiujn lastajn vortojn li parolis al

Princo Ingo, kiun li tuŝetis familiare sub la mentono, 

tre embarasante la knabon. 

“Kial vi ne rajdas sur ĉevalo?” demandis Reĝo

Kitikuto. 

“Mi ne povas grimpi sur ĝian dorson, ĉar mi estas

iom dika; jen la kialo. Ki, ki, kik, ik\!—iom dika—

hu, hu, hu\!” Li paŭzis por viŝi la larmojn de gajeco

el siaj okuloj kaj aldonis: “Sed mi povas facile suriri

36



Ĉapitro Du

kaj deiri la dorson de Bilbilo.” 

Nun li malfermis la kaĝon kaj la kapro zorge

elmarŝis kaj ĉirkaŭrigardis paŭte. Unu el la remistoj

portis el la boato selon el ruĝa veluro kaj sur kiu

estis broditaj arĝentaj kardoj, kiun li ligis sur la

dorson de la kapro. La dika Reĝo transmetis sian

kruron trans la selon kaj sidigis sin komforte, 

dirante:

“Gvidu, mia nobla gastiganto, kaj ni sekvos.” 

“Kion\! Laŭ tiu kruta monteto?” kriis la kapro. 

“Deiru de mia dorso tuj, Rinkitinko, alie mi ne

movos min eĉ unu paŝon.” 

“Sed—pripensu, Bilbilo,” protestis la Reĝo. “Kiel

mi povos ascendi tiun monteton se mi ne rajdos?” 

“Marŝu\!” muĝe grumblis Bilbilo. 

“Sed mi estas tro dika. Vere, Bilbilo, vi surprizas

min. Ĉu mi ne portis vin tiel distancen por ke vi

povu vidi iom de la mondo kaj ĝui la vivon? Kaj

nun vi tiom maldankemas ke vi rifuzas porti min\! 

Interkompense estas pripense, mia knabo. La boato

portis vin al ĉi tiu bordo ĉar vi ne scipovas naĝi, kaj

nun vi devos porti min laŭ la monteto ĉar mi ne

povas grimpi. Nu, Bilbilo, ĉu ne juste?” 

“Nu, nu, nu,” diris la kapro, malafable, “silentu

37



Rinkitinko en Oz

kaj mi portos vin. Sed vi vere enuigas min, 

Rinkitinko, per via senĉesa babilado.” 

Farinte tiun proteston Bibbili komencis marŝe

ascendi la monteton, portante la dikan Reĝon sur sia

dorso tute facile. 

Princon Ingon kaj lian patron kaj la tutan

servistaron de Pingario multe mirigis aŭdi tiun

disputon inter Reĝo Rinkitinko kaj lia kapro; sed ili

estis tro ĝentilaj por fari kritikajn komentojn dum

ĉeestas iliaj gastoj. Reĝo Kitikuto marŝis apud la

kapro kaj la Princo sekvis, la servistoj venis plej

malantaŭe kun la kestoj el santalligno. 

Kiam ili proksimiĝis al la palaco, la Reĝino kaj ŝiaj

servistinoj elvenis renkonti ilin kaj la reĝa gasto estis

eskortita solene al la grandioza tronĉambro de la

palaco. Tie oni malfermis la kestojn kaj Reĝo Rinki-

tinko montris la multaj belajn silkaĵojn kaj puntojn

kaj juvelojn kiuj plenigis ilin. Ĉiu el la korteganoj kaj

la damoj ricevis belan donacon, kaj la Reĝo kaj

Reĝino ricevis multajn riĉajn donacojn kaj Ingo ne

malmultajn. Tiel la tempo pasis plaĉe ĝis la

Ĉambelano anoncis ke la manĝo estas preta. 

Bilbilo la kapro deklaris ke li preferas manĝi la

dolĉan riĉan herbon kiu kreskas abunde sur la tereno

38

!(images/000067.png)



Rinkitinko en Oz

de la palaco, kaj Rinkitinko diris ke la besto neniam

povis toleri esti enfermita en stalo; do ili deprenis la

selon de lia dorso kaj permesis lin vagi kien ajn li

deziras. 

Dum la manĝo Ingo dividis sian atenton inter

admirado al la belaj donacoj kiujn li ricevis kaj

aŭskultado al la gajaj paroloj de la dika Reĝo, kiu

ridis kiam li ne manĝis kaj manĝis kiam li ne ridis

kaj laŭŝajne multe ĝuis la oportunon. 

“Dum kvar tagoj mi loĝis en tiu mallarĝa boato,” 

diris li, “kaj la sola distraĵo estis rigardi la remistojn

kaj kvereli kun Bilbilo; do min multe plezurigas

denove esti sur la tero kun tiel amikemaj kaj agrablaj

homoj.” 

“Vi multe honoras nin,” diris Reĝo Kitikuto, 

ĝentile riverencante. 

“Tute ne—tute ne, mia frato. Ĉi tiu Pingario nepre

estas mirinda insulo, ĉar ĝiajn perlojn admiras la tuta

mondo; nek mi neos la fakton ke mia regno estus

malriĉa sen la riĉoj kaj gloro kiujn ĝi ricevas per

negocado per viaj perloj. Tial mi de multaj jaroj volas

veni ĉi tien por renkonti vin, sed mia popolo diris:

‘Ne\! Restu enhejme kaj bone kondutu, alie ni punos

vin.’ ” 

40



Ĉapitro Du

“Ĉu ili ne trovos ke Via Moŝto mankas en via

palaco en Gilgado?” demandis Kitikuto. 

“Mi kredas ke ne,” respondis Rinkitinko. 

“Komprenu, unu el miaj lertaj regatoj verkis

pergamenon titolitan ‘Kiel Bone Konduti’, kaj mi

opiniis ke estus profitige studi ĝin, ĉar mi kredas ke

bona konduto estas unu el la belartoj. Mi ĵus severe

riproĉis mian Lordon Kancelieron ĉar li venis

matenmanĝi ne kombinte siajn okulbrovojn, kaj mi

estis tiom malfeliĉa kaj bedaŭroplena ĉar mi vundis

la sentojn de la povrulo ke mi decidis fermi min en

mian propran ĉambron kaj studi la rulaĵon ĝis mi

scipovos bone konduti—hi, hik, kik, ik, ik\!—bone

konduti\! Lerta ideo, ĉu ne? Multe lerta\! Kaj mi

dekretis ke neniu eniru mian ĉambron, alie mi ege

malplezuros, antaŭ ol mi estos preta eliri. Ili ege

timas mian reĝan malplezuron, kvankam ili neniom

timas min. Post tio mi metis la pergamenon en mian

poŝon kaj eskapis tra la malantaŭa pordo al mia

boato—kaj jen mi. Ho, hu-hu, kik-ik\! Imagu kiom

da ĉagreno estus en Gilgado se miaj regatoj scius kie

mi estas jam ĉiminute\!” 

“Mi volonte vidus tiun pergamenon,” diris la

solenokula Princo Ingo, “ĉar se ĝi efektive instruas

41

Rinkitinko en Oz

onin bone konduti ĝi nepre valoras sian pezon per

perloj.” 

“Ho, ĝi estas bonega eseo,” diris Rinkitinko, “kaj

bele skribita per ansera plumo. Aŭskultu ĉi tion: Vi

ĝuos ĝin—ti, hi, hi\!—ĝuos ĝin.” 

Li prenis el sia poŝo pergamenan rulaĵon ligitan

per nigra rubando, kaj zorge malrulinte ĝin li

laŭtlegis ĉi tion:

“ ‘Bona Persono estas Tiu kiu Neniam estas Mal-

bona.’ Kion vi opinias, ĉu? Bela penso, ĉu ne? ‘Sekve, 

por esti Bona, vi devas eviti Tion kio estas Malbona.’

Ho, hu-hu-hu\!—tre lerte\! Kiam mi retroiros mi

nomumos la verkinton de tio reĝa hipolorumo, ĉar, 

tute sendube, li estas la plej saĝa persono en mia

regno—kion li ofte mem diris al mi.” Dirinte tion, 

Rinkitinko klinis sin en sia seĝo kaj faris sian

kuriozan nelaŭtan ridadon ĝis li tusis, kaj li tusis ĝis

li sufokiĝis kaj li sufokiĝis ĝis li ternis. Kaj li ĉifigis

sian vizaĝon tiel komike gaje ke malmultaj povis

deteni sin de kunridado, kaj eĉ la bona Reĝino devis

nelaŭte ridi malantaŭ sia ventumilo. 

Kiam Rinkitinko resobriĝis post sia ridegado kaj

viŝis siajn okulojn per fajna punta poŝtuko, Princo

Ingo diris al li:

42

Ĉapitro Du

“La pergameno diras veron.” 

“Jes, ĝi estas tute sendube vera,” respondis Rinki-

tinko, “kaj se mi povus persvadi Bilbilon legi ĝin li

estus multe pli bona kapro ol nun. Jen alia parto:

‘Por eviti diri Malplaĉaĵojn, ĉiam Parolu Agrablaĵojn.’

Tio taŭgas por Bilbilo, tute senerare. Kaj jen parto

kiu aplikindas al vi, mia Princo: ‘Bonaj Infanoj

malofte estas punataj, pro tio ke ili ne meritas

punon.’ Nu, mi opinias tion bone dirita, kaj ĝi

montras ke la aŭtoro estas profunda pensanto. Sed la

konsilo kiu plej multe impresas al mi estas en la

sekva alineo: ‘Eble vi ne trovos ke estas egale Plaĉe

Bone Konduti kiel Malbone, sed Aliaj Personoj

opinios ke estas pli Plaĉe.’ Ha-hu-ho\! kik-ik\! ‘Aliaj

Personoj opinios ke estas pli Plaĉe\!’—hi, hi, hik, 

kik\!—‘pli Plaĉe.’ Jadi—jadi\! En tio troviĝas nobla

instigo bone konduti, kaj kiam mi havos sufiĉan

tempon mi provos ĝin.” 

Li denove viŝis siajn okulojn per la punta poŝtuko, 

kaj subite memorante sian manĝon, li ekprenis siajn

tranĉilon kaj forkon kaj komencis manĝi. 

43

!(images/000057.png)

La Batalistoj el la Nordo

ĈAPITRO 3

Al Reĝo Rinkitinko tiom

plaĉis la Insulo Pingario

ke li daŭrigis sian reston

tagon post tagon kaj

semajnon post semajno, 

bone manĝante, parolante kun Reĝo Kitikuto, kaj

dormante. De tempo al tempo li legis sian rulaĵon. 

“Ĉar,” diris li, “kiam mi reiros hejmen, miaj regantoj

fervore volos scii ĉu mi lernis ‘Kiel Bone Konduti’, 

kaj mi nepre ne seniluziigu ilin.” 

La dudek remistoj loĝis sur la malgranda

ekstremo de la insulo, kun la perloserĉistoj, kaj ŝajne

44

Ĉapitro Tri

al ili tute ne gravis ĉu aŭ ne iam ili reiros al la

Regno Rinkitinko. La kapro Bilbilo vagis sur la

herbokovritaj deklivoj, aŭ inter la arboj, kaj pasigis

siajn tagojn precize kiel li deziris. Lia mastro malofte

volis rajdi sur li. Bilbilo estis malofta kuriozaĵo por

la insulanoj, sed ĉar estis malmulte plezurige paroli

kun la kapro ili tenis sin for de li. Tio plaĉis al la

besto, kiu ŝajnis bone kontenta esti sola por fari kion

li deziras. 

Foje Princo Ingo, dezirante esti ĝentila, marŝis al

la kapro kaj diris: “Bonan matenon, Bilbilo.” 

“La mateno ne estas bona,” respondis Bilbilo

grumble. “Estas nube kaj humide, kaj laŭaspekte

pluvos.” 

“Mi esperas ke vi kontentas en nia regno,” pludiris

la knabo, ĝentile ignorante la severajn vortojn de la

aliulo. 

“Ne,” diris Bilbilo. “Mi neniam kontentas; do ne

gravas al mi ĉu mi estas en via regno aŭ en iu alia

regno. Foriru—ĉu vi bonvolos?” 

“Certe,” respondis la Princo, kaj post tiu forpuŝo

li ne reprovis amikiĝi kun Bilbilo. 

Nun kiam la Reĝo, lia patro, estas tiom okupata

pri sia reĝa gasto, Ingo ofte estis lasita distri sin, ĉar

45

Rinkitinko en Oz

ne estus permeseble ke knabo partoprenu en la

konversaciado de du gravaj monarkoj. Do li dediĉis

sin al siaj studoj, kaj tagon post tago li grimpis en la

branĉojn de sia plej amata arbo kaj sidis dum horoj

en sia “arbosupra ripozejo”, legante la valorajn

manuskriptojn de sia patro kaj pensante pri tio kion

li legas. 

Ne supozu ke Ingo estis dorlotata aŭ aroganta ĉar

li estas tiom solena kaj studema. Ĉar li estis filo de

Reĝo kaj heredonto de trono, li ne rajtis ludi kun la

aliaj knaboj de Pingario, kaj li devis esti tiom ofte

kun la Reĝo kaj Reĝino, kaj lin ĉirkaŭis la pompo

kaj digno de la kortego, ke mankis al li la gajaj

oportunoj kiujn kutime havas knaboj. Mi ne dubas

ke se li povus vivi kiel aliaj knaboj, li estus tre simila

al aliaj knaboj; sed en la praktiko, lin premis liaj

ĉirkaŭaĵoj, kaj li estis pli serioza kaj pensema ol

konvenas por liaaĝulo. 

Ingo estis en sia arbo unu matenon kiam, 

senaverte, granda nebulo ekkovris la Insulon

Pingarion. La knabo apenaŭ povis vidi la arbon apud

tiu en kiu li sidas, sed la folioj super li neebligis ke

la humideco malsekigu lin, do li rulis sin en sia

sidejo kaj profunde ekdormis. 

46

!(images/000095.png)

Rinkitinko en Oz

Tiun tutan antaŭtagmezon la nebulo daŭris. Reĝo

Kitikuto, kiu sidis en sia palaco parolante kun sia

gaja vizitanto, ordonis flamigi la kandelojn, por ke

oni povu vidi unu la alian. La bona Reĝino, patrino

de Ingo, trovis ke estas tro mallume por labori pri sia

brodado, do ŝi kunvokis siajn servistinojn kaj rakontis

al ili belegajn rakontojn pri pasintaj temoj, por pasigi

la tedajn horojn. 

Sed nelonge post la tagmezo la vetero ŝanĝiĝis. 

La densa nebulo forruliĝis kvazaŭ peza nubo kaj

subite la suno ŝutis siajn helajn radiojn sur la

insulon. 

“Tre bone\!” kriis Reĝo Kitikuto. “Ni spertos plaĉan

posttagmezon, mi certas,” kaj li blovestingis la

kandelojn. 

Tie li staris momenton senmove, kvazaŭ ŝtonigite, 

ĉar terura krio el ekster la palaco atingis liajn

orelojn—krio tiel plena de timo kaj hororo ke la

koro de la Reĝo preskaŭ ĉesis bati. Tuj aŭdiĝis la

kurado de piedoj dum ĉiu en la palaco, plene de

ektimo, rapidis eksteren por vidi kio okazis. Eĉ dika

malgranda Rinkitinko saltis de sia seĝo kaj sekvis

sian gastiganton kaj la aliajn tra la arkohava

vestiblo. 

48

!(images/000091.jpg)

Ĉapitro Tri

Post multaj jaroj la plej profundaj timoj de Reĝo

Kitikuto realiĝis. 

Surteriĝante ĉe la plaĝo, kiu estis nur kelkajn

paŝojn for de la palaco mem, estis centoj da boatoj, 

ĉiu el ili estis plena de amaso da ferocaj batalistoj. Ili

saltis sur la teron sovaĝe kriante defion kaj rapidis al

la palaco de la Reĝo, supren svingante siajn glavojn

kaj lancojn kaj batalhakilojn. 

Reĝo Kitikuto, tiel plene surprizita ke li

perpleksis, gapis la alvenantan armeon terurate kaj

malgajigate. 

“Ili estas la homoj el Regoso kaj Koregoso\!” li

ĝemis. “Ni vere perdiĝis\!” 

Tiam li ekpensis, unuafoje, pri siaj mirindaj perloj. 

Turninte sin rapide li rekuris en la palacon kaj rapidis

al la halo kie kaŝiĝis la trezoroj. Sed la ĉefo de la

batalistoj vidis la Reĝon eniri la palacon kaj ĉasis lin, 

kredante ke li intencas eskapi. Ĝuste kiam la Reĝo

klinis sin por premi la sekretan risorton en la kaheloj, 

la batalisto ekkaptis lin de malantaŭe kaj sternis lin

sur lian dorson sur la plankon, kaj samtempe li kriis

al siaj soldatoj alporti ŝnuregojn kaj ligi la kaptiton. 

Tion ili faris tre rapide, kaj baldaŭ Reĝo Kitikuto

trovis sin senpove ligita kaj superfortita de la

49

Rinkitinko en Oz

malamikoj. En tiu malgajiga kondiĉo lin levis la

batalistoj kaj eksteren portis, kie la bona Reĝo vidis

hontigan scenon. 

La Reĝino kaj ŝiaj servistinoj, la oficiroj kaj

servistoj de la reĝa domo kaj ĉiuj loĝantoj en tiu

ekstremo de la Insulo Pingario jam estis kaptitaj de

la invadantoj kaj ligitaj per ŝnuregoj. Tuj ili komencis

porti siajn viktimojn al la boatoj, enĵetante ilin

senzorge kvazaŭ ili estus amasoj da varoj. 

La Reĝo ĉirkaŭrigardis serĉante sian filon Ingo, sed

malsukcesis trovi la knabon inter la kaptitoj. Nek la

dika Reĝo, Rinkitinko, estis ie videbla. 

La batalistoj svarmadis en la palaco kvazaŭ abeloj

en abelujo, serĉante ĉiun kiu kaŝis sin, kaj post iom

longa daŭro de la serĉo la ĉefo demandis senpacience:

“Ĉu vi trovas iun alian?” 

“Ne,” liaj soldatoj diris al li. “Ni kaptis ĉiujn.” 

“Sekve,” ordonis la ĉefo, “forprenu ĉion valoran el

la palaco kaj distiru ĝiajn murojn kaj turojn, tiel ke

eĉ ne unu ŝtono restos sur alia\!” 

Dum la batalistoj okupas sin pri tiu tasko ni reiru

al la knaba Princo, kiu, kiam la nebulo leviĝis kaj la

suno ekbrilis, vekiĝis el sia dormo kaj komencis

descendi de sia sidejo en la arbo. Sed la terorigaj krioj

50

Ĉapitro Tri

de la popolo, miksitaj kun la krioj de la krudaj

militistoj, devigis lin heziti kaj aŭskulti atente. 

Post tio li rapide grimpis en la arbon, multe

super sia platformo, al la plej supraj svingiĝantaj

branĉoj. Tiu arbo, kiun Ingo nomis la propra, estis

iomete pli alta ol la aliaj ĉirkaŭaj arboj, kaj

atinginte la supron li depuŝis la foliojn kaj vidis

grandan amason da boatoj sur la bordo—fremdaj

boatoj, kun standardoj kiajn li neniam antaŭe vidis. 

Turninte sin por rigardi la palacon de sia patro, 

li trovis ĝin ĉirkaŭata de amaso da malamikoj. 

Tiam Ingo ekkonsciis pri la vero: ke la insulon

invadis la barbaraj militistoj el la nordo. Li tiom

malfortiĝis pro la teroro ke li eble falus se li ne

volvus siajn brakojn ĉirkaŭ branĉon kaj alkroĉus

sin ĝis la svensento forpasis. Post tio per sia balteo

li ligis sin al la branĉo kaj denove kuraĝis rigardi

tra la folioj. 

La batalistoj nun okupis sin per portado de Reĝo

Kitikuto kaj Reĝino Gario kaj ĉiuj aliaj kaptitoj al la

boatoj, kie ili enĵetis ilin kaj kunĉenis ilin. Teruran

scenon la Princo devis vidi, sed li sidis tute senmove, 

kaŝita de la laŭro da foliplenaj branĉoj disde ĉiu

person sur la tero. Ingo tute bone sciis ke li neniom

51

!(images/000004.png)

Ĉapitro Tri

povos helpi siajn amatajn gepatrojn, kaj ke se li

descendos li nur estos devigata partopreni en ilia

kruela sorto. 

Nun procesio de la Norduloj pasis inter la boatoj

kaj la palaco, portante la riĉajn meblojn, belegajn

drapiraĵojn kaj maloftajn ornamaĵojn kiujn ili ŝtelis el

la reĝa palaco, kune kun la manĝaĵoj kaj aliaj rabaĵoj

kiujn ili povis akiri. Post tio la viroj el Regoso kaj

Koregoso ĵetis ŝnuregojn ĉirkaŭ la marmorajn

kupolojn kaj turojn kaj centoj da batalistoj tiris tiujn

ŝnuregojn ĝis la kupoloj kaj turoj ekfalis ruiniĝinte

sur la teron. Post tio ili dispecigis la murojn mem, 

ĝis malmulto de la bela palaco postrestis, krom vasta

amaso da blankaj marmoraj blokoj faligitaj kaj

dispuŝitaj sur la tero. 

Princo Ingo amare larmis pro malĝojo rigardante

la ruiniĝon de sia hejmo; tamen li estis senpova

malhelpi la detruon. Kiam la palaco estis jam plene

detruita, kelkaj el la batalistoj eniris siajn boatojn kaj

remis laŭ la bordo de la insulo, dum la aliaj marŝis

kiel granda korpuso laŭlonge de la insulo mem. Ili

estis tiom multenombraj ke ili estiĝis vico etendiĝanta

de unu bordo al la alia kaj ili detruis ĉiun domon

renkontatan kaj kaptis ĉiun loĝanton. 

53

Rinkitinko en Oz

La perloserĉistoj kiuj loĝis sur la suba ekstremo de

la insulo penis eskapi per siaj boatoj, ili estis baldaŭ

atingitaj kaj kaptitaj, samkiel la aliaj. Nek estis ia

provo rezisti la malamikojn, ĉar la akraj lancoj kaj

pikiloj kaj glavoj de la invadantoj teruris la korojn de

la sendefenda popolo de Pingario, kies solaj armiloj

estis la ostrorastiloj. 

Kiam noktiĝis la tuta Insulo Pingario jam estis

plene konkerita de la viroj el la Nordo, kaj ĝia

tuta popolo estis sklavoj de la konkerintoj. La

sekvan matenon la viroj el Regoso kaj Koregoso, 

kiuj ne povis fari pli da fiagoj, foriris de la sceno

de sia triumfo, kunportante siajn kaptitojn kaj

kunprenante ankaŭ ĉiun boaton troveblan sur la

insulo. Multajn el la boatoj ili plenigis per riĉaj

rabaĵoj, per perloj kaj silkaĵoj kaj veluraĵoj, per

arĝentaj kaj oraj ornamaĵoj kaj la tuta trezoro kiu

famigis Pingarion kiel unu el la plej riĉaj regnoj

en la mondo. Kaj la centoj da sklavoj kaptitaj estos

devigataj eklabori en la minoj de Regoso kaj la

grenkampoj de Koregoso. 

Tiel kompleta estis la venko fare de la Norduloj

ke ne mirigas ke la batalistoj triumfe kantadis dum

ili rerapidis hejmen. Grandaj premioj atendis, por

54

!(images/000000.png)

Ĉapitro Tri

kiam ili montros al la aroganta Reĝo de Regoso kaj

la terura Reĝino de Koregoso la rezultojn de siaj

oceana atako kaj konkero. 

55

!(images/000009.png)

La Dizertita Insulo

ĈAPITRO 4

Dum tiu tuta terura

nokto Princio Ingo restis

kaŝita en sia arbo. En la

mateno li rigardis la

Grandan 

amason 

da

boatoj foriri cele sian propran landon, kunportante

liajn gepatrojn kaj samlandanojn, kiel ankaŭ ĉion

valoran kiun havis la Insulo Pingario. 

Malfeliĉaj vere estis la pensoj de la knabo kiam la

lasta boato fariĝis nur makuleto en la distanco, sed

Ingo ne kuraĝis deiri de sia sekura sidejo antaŭ ol

ĉiuj boatoj de la invadintoj malaperis preter la

56

Ĉapitro Kvar

horizonto. Tiam li descendis, tre malrapide kaj atente, 

ĉar li estis febla pro malsato kaj la longa laciga vaĉo, 

ĉar li estis en la arbo dum dudek kvar horoj sen

manĝaĵoj. 

La suno brilis sur la belan verdan insulon tiel

hele kiel se neniu senkompata invadinto estus

trairinta kaj ruiniginta ĝin. La birdoj plu ĉirpis inter

la arboj kaj la papilioj flugis de floro al floro tiel

feliĉe kiel kiam la lando estis plena de prospera kaj

kontenta popolo. 

Ingo timis ke nur li restas el la tuta nacio. Eble li

devos pasigi sian vivon tie, tute sola. Li ne malsatos, 

ĉar la maro donos al li ostrojn kaj fiŝojn, kaj la arboj

fruktojn; tamen la vivo frontanta lin estis tute ne

alloga. 

La unua ago de la knabo estis marŝo al kie la

palaco iam staris kaj serĉo tra la ruinoj ĝis li trovis

kelkajn erojn da manĝaĵo kiujn pretervidis la

malamikoj. Li sidis sur bloko el marmoro kaj manĝis, 

kaj larmoj plenigis liajn okulojn dum li rigardis la

ruinojn ĉirkaŭ si. Sed Ingo penis elteni brave, kaj

satinginte sin li marŝis al la puto, intencante ĉerpi

sitelon da trinkakvo. 

Bonfortune ankaŭ tiun puton pretervidis la

57

Rinkitinko en Oz

invadantoj kaj la sitelo estis ankoraŭ ligita al la

ĉeno kiu volviĝis ĉirkaŭ dika ligna vinĉo. Ingo

prenis la krankon kaj komencis lasi la sitelon en

la puton, kiam subite lin alarmis iom sufokita voĉo

elkrianta:

“Atentu, tie supre\!” 

La sono kaj la vortoj ŝajnis indiki ke la voĉo venis

el la fundo de la puto, do Ingo subenrigardis. Nenio

estis videbla, pro la mallumo. 

“Kiu vi estas?” li kriis. 

“Estas mi—Rinkitinko,” venis la respondo, kaj la

fundo de la puto eĥis: “Tink-i-tink-i-tink\!” fanto-

mece. 

“Ĉu vi estas en la puto?” demandis la knabo, 

multe surprizite. 

“Jes, kaj preskaŭ droninta. Mi enfalis dum mi

forkuris de tiuj teruraj batalistoj, kaj ekde tiam mi

staras en ĉi tiu malseka truo, kun la kapo tuj super

la akvo. Estas bonfortune ke la puto ne estas pli

profunda, ĉar se mia kapo estus sub la akvo, 

anstataŭ super ĝi—hu, hu, hu, kik, ik\!—sub anstataŭ

super, pensu—nu, tiuokaze mi ne parolus al vi nun\! 

Ha, hu, hi\!” Kaj la puto morne eĥis: “Ha, hu, hi\!” 

kio, kiel vi sendube komprenas, estis rido duone gaja

58

Ĉapitro Kvar

kaj duone malgaja. 

“Mi multe bedaŭras,” diris la knabo responde. 

“Mirigas min ke vi havas emon eĉ iomete ridi. Sed

kiel mi eligu vin?” 

“Mi konsideradis tion dum la tuta nokto,” diris

Rinkitinko, “kaj mi kredas ke plej bone estos ke vi

subenlasu la sitelon al mi, kaj mi kroĉos min al

ĝi dum vi vindos la ĉenon kaj tiel tiros min

supren.” 

“Mi penos fari tion,” respondis Ingo, kaj li suben

lasis la sitelon tre zorge ĝis li aŭdis la Reĝon voki:

“Mi havas\! Nun tiru min—malrapide, mia knabo, 

malrapide—por ke mi ne frotiĝu kontraŭ la mal-

glatajn flankojn.” 

Ingo komencis vindi la ĉenon, sed Reĝo Rinki-

tinko estis tiom dika ke li estis tre peza kaj kiam

la knabo sukcesis tiri lin duone supren en la puto

lia forto estis jam elĉerpita. Li firmtenis la ĉenon

laŭeble longe, sed subite ĝi glitis de lia teno kaj la

sekvan minuton li aŭdis Rinkitinkon refali “plump\!” 

en la akvon. 

“Domaĝe\!” vokis Ingo, vere malfeliĉe; “sed vi estis

tiel peza ke mi ne povis malhelpi.” 

“Ve\!” anheletis la Reĝo, el la suba mallumo, dum

59

Rinkitinko en Oz

li ŝprucis kaj tusis por eligi la akvon el sia buŝo. “Kial

vi ne informis min ke vi delasos ĝin?” 

“Mi ne havis sufiĉan tempon,” diris Ingo morne. 

“Nu, mi ne suferas pro soifo,” deklaris la Reĝo, 

“ĉar estas sufiĉa akvo en mi por flosigi ĉiujn boatojn

de Regoso kaj Koregoso—almenaŭ tiel ŝajnas al mi. 

Sed ne gravas\! Mi ja ne efektive dronis, do kiel

gravas?” 

“Kion ni sekve faru?” demandis la knabo mal-

kviete. 

“Voku ke iu helpu vin,” estis la respondo. 

“Estas neniu sur la insulo krom mi mem,” diris

la knabo; “—kaj krom vi,” li pludiris, post aldona

penso. 

“Mi ne estas sur ĝi—ja domaĝe\!—sed *en* ĝi,” 

respondis Rinkitinko. “Ĉu ĉiuj batalistoj jam foriris?” 

“Jes,” diris Ingo, “kaj ili kunprenis miajn patron

kaj patrinon, kaj nian tutan popolon, ke ili estu iliaj

sklavoj,” li aldonis, vane penante depremi ploron. 

“Do—do\!” diris Rinkitinko softe; li paŭzis

momenton, kvazaŭ pensante. Fine li diris: “Ekzistas

aferoj pli mavaj ol sklaveco, sed mi neniam imagis ke

puto povas esti unu el ili. Diru al mi, Ingo, ĉu vi

povus delasi kelkajn manĝaĵojn por mi? Mi estas

60

Ĉapitro Kvar

preskaŭ morta pro malsato, kaj se vi povus suben

sendi al mi kelkajn manĝaĵojn, mi estus enpute

entute sata—hu, hu, hik, kik, ik\!—entute sata. Ĉu vi

komprenas la ŝercon, Ingo?” 

“Ne petu min ĝui ŝercon ĝuste nun, Via Moŝto,” 

petis Ingo per malfeliĉa voĉo; “sed se vi estos pacienca

mi provos trovi ion manĝeblan por vi.” 

Li rekuris al la ruinaĵoj de la palaco kaj komencis

serĉi erojn da manĝaĵoj per kiuj satiĝos la malsato de

la Reĝo, kaj subite li surpriziĝis vidante la kapron

Bilbilon, vaganta inter la marmoraj blokoj. 

“Kio\!” kriis Ingo. “Ĉu la batalistoj ankaŭ ne kaptis

vin?” 

“Se ili kaptus min,” trankvile respondis Bilbilo, 

“mi ne estus ĉi tie.” 

“Sed kiel vi eskapis?” demandis la knabo. 

“Sufiĉe facile. Mi tenis mian buŝon fermita kaj

restis for de la friponoj,” diris la kapro. “Mi sciis ke

la soldatoj ne atentos maldikan oldan beston kia mi, 

ĉar al la okulo de fremdulo mi aspektas tute

senvalora. Se ili scius ke mi kapablas paroli, kaj ke

mia kapo enhavas pli da saĝeco ol cent iliaj propraj

pensiloj, mi eble ne eskapus tiel facile.” 

“Eble vi pravas,” diris la knabo. 

61

Rinkitinko en Oz

“Mi supozas ke ili kaptis la oldulon?” senzorge

komentis Bilbilo. 

“Kiun oldulon?” 

“Rinkitinkon.” 

“Ho, ne\! Lia Moŝto estas sur la fundo de la puto,” 

diris Ingo, “kaj mi ne scias kiel reeligi lin.” 

“Do li restu tie,” proponis la kapro. 

“Estus kruele. Mi certas, Bilbilo, ke vi amas la

bonan Reĝon, vian mastron, kaj ne intencas kion

diras viaj vortoj. Kune ni trovu ian metodon savi

povran Reĝon Rinkitinkon. Li estas tre gaja kompano, 

kaj li havas koron ege afablan kaj molan.” 

“Ho, nu; la oldulo ne estas tre malbona, ensume,” 

agnoskis Bilbilo, parolante per pli amika tono. “Sed

liaj ŝercaĉoj kaj dika rido ege enuigas min, kelkfoje.” 

Princo Ingo nun rekuris al la puto, dum la kapro

sekvis pli nehaste. 

“Jen Bilbilo\!” vokis la knabo al la Reĝo. “Ŝajnas

ke la malamikoj ne prenis lin.” 

“La malamikoj estis bonfortunaj,” diris Rinkitinko. 

“Sed ankaŭ mi, ĉar eble la besto povos helpi min el

ĉi tiu truo. Se vi povos delasi ŝnuron en la puton, mi

estas certa ke vi kaj Bilbilo, kuntirante, povos treni

min al la tersurfaco.” 

62

!(images/000013.png)

Rinkitinko en Oz

“Estu pacienca kaj ni provos,” respondis Ingo

kuraĝige, kaj li kuris serĉi ŝnuregon inter la ruinaĵoj. 

Baldaŭ li trovis ŝnuregon uzitan de la batalistoj kiam

ili faligis la turojn, kiun pro sia hasto ili forgesis

forpreni, kaj iom malfacile li malligis la nodojn kaj

portis la ŝnuregon al la buŝo de la puto. 

Bilbilo jam kuŝigis sin por dormi kaj la rekantaĵo

de gaja kanto sonis neklare el la puto, pruvante ke

Rinkitinko pacience strebas distri sin. 

“Mi trovis ŝnuregon\!” Ingo suben vokis al li; kaj

la knabo faris maŝon en unu finaĵo de la ŝnurego, tra

kiun la Reĝo metu siajn brakojn, kaj la alian finaĵon

li metis sur la bobenon de la vinĉo. Nun li vekis

Bilbilon kaj ligis la ŝnuregon firme ĉirkaŭ la ŝultrojn

de la kapro. 

“Ĉu vi estas preta?” demandis la knabo, klinante

sin super la puto. 

“Jes,” respondis la Reĝo. 

“Kaj mi ne,” grumblis la kapro, “ĉar mi ankoraŭ

ne finis mian dormon. Olda Rinki estos sufiĉe sekura

en la puto ĝis mi dormos unu-du horojn pli.” 

“Sed estas malseke en la puto,” protestis la knabo, 

“kaj Reĝo Rinkitinko povos reŭmatismiĝi, tiel ke li

devos rajdi sur via dorso kien ajn li iros.” 

64

Ĉapitro Kvar

Aŭdinte tion Bilbio eksaltis tuj. 

“Ni eligu lin,” li diris fervore. 

“Tenu firme\!” kriis Ingo al la Reĝo. Li kaptis la

ŝnuregon kaj helpis Bilbilon tiri. Ili baldaŭ trovis la

taskon pli malfacila ol ili antaŭsupozis. Unu-dufoje

la pezo de la Reĝo minacis treni kaj la knabon kaj

la kapron en la puton, por akompani Rinkitinkon. 

Sed ili tiris firme, konsciante pri tiu danĝero, kaj fine

la Reĝo ekeliĝis el la truo kaj falis sternite sur la

teron. 

Dum iom da tempo li kuŝis anhelante kaj

spiregante por reakiri sian spiron, dum Ingo kaj

Bilbilo estis simile lacigitaj pro sia longa peno tiri la

ŝnuregon; tiel ke la trio ripozis senmove sur la herbo

kaj rigardis silente unu la alian. 

Fine Bilbilo diris al la Reĝo:

“Vi surprizis min. Kial vi tiel malsaĝe falis en tiun

puton? Ĉu vi ne scias ke tio estas danĝera ago? Vi

povus rompi vian kolon per la falo, aŭ droni en la

akvo.” 

“Bilbilo,” respondis la Reĝo solene, “vi estas kapro. 

Ĉu vi imagas ke mi intence falis en tiun puton?” 

“Mi imagas nenion,” koleris Bilbilo. “Mi scias nur

ke tie vi estis.” 

65

Rinkitinko en Oz

“Tie? He-he-hik-kik-ik\! Tute vere tie mi estis,” 

ridis Rinkitinko. “Tie en senluma truo, kie ne estis

lumo; tie en akvoplena puto, kie la malseko plenege

malsekigis min—kik-ik-ik-ik\!—plen-plenege\!” 

“Kiel okazis?” demandis Ingo. 

“Mi fuĝadis de la malamikoj,” klarigis la Reĝo, 

“kaj mi senzorge rigardis trans mian ŝultron sam-

tempe, por vidi ĉu ili ĉasas min. Do mi ne vidis la

puton, sed paŝis en ĝin kaj trovis min falanta al la

fundo. Mi batis la akvon tre nete kaj komencis barakti

por deteni min de dronado, sed baldaŭ mi trovis ke

kiam mi staras sur miaj piedoj sur la fundo de la

puto, ke mia mentono estas tuj super la akvo. Do mi

staris senmove kaj kriis ke oni helpu; sed neniu aŭdis

min.” 

“Se la batalistoj aŭdus vin,” diris Bilbilo, “ili eltirus

vin kaj forportus vin por sklavigi vin. Vi devus labori

por vivi, kaj tio estus por vi novaĵo.” 

“Labori\!” kriis Rinkitinko. “Mi labori? Hu, hu, 

hik-kik-ik\! Absurde\! Mi estas tro diketa—eĉ dika—eĉ

dikega—mi apenaŭ povas marŝi, kaj mi ne povus

perlabori mian salon. Do min ĝojigas ke la malamikoj

ne trovis min, Bilbilo. Kiom da aliaj personoj

eskapis?” 

66

Ĉapitro Kvar

“Tion mi ne scias,” respondis la knabo, “ĉar mi

ankoraŭ ne havis sufiĉan tempon por viziti la aliajn

partojn de la insulo. Kiam vi estos ripozinta kaj

satiginta vian reĝan apetiton, estos eble plej bone ke

ni ĉirkaŭrigardu kaj vidu kion lasis al ni la ŝtelemaj

batalistoj de Regoso kaj Koregoso.” 

“Bonega ideo,” deklaris Rinkitinko. “Mi estas iom

febla pro mia longa enkarceriĝo en la puto, sed mi

povos rajdi la dorson de Bilbilo kaj ni do plej bone

tuj komencu.” 

Aŭdinte tion Bilbilo malafable rigardetis sian

mastron sed diris nenion, ĉar ja estis la tasko de

la kapro porti Reĝon Rinkitinkon kien ajn li deziras

iri. 

Ili unue traserĉis la ruinaĵojn de la palaco, kaj kie

iam estis la kuirejo ili trovis malgrandan kvanton da

manĝaĵoj kiujn duone kaŝis bloko da marmoro. Tion

ili zorge metis en sakon por gardi ĝin por posta uzo, 

post kiam la malgranda dika Reĝo unue manĝis tiom

da ĝi kiom li volis. Tio pasigis iom longan tempon, 

ĉar Rinkitinko estis ege malsata kaj amis manĝi

nehaste. Fininte la manĝon li rajdsidis sur la dorson

de Bilbilo kaj komencis esplori la insulon, dum

Princo Ingo marŝis apud li. 

67

Rinkitinko en Oz

Ili trovis ĉie ruinaĵojn kaj detruaĵojn. La domoj de

la homoj estis senescepte priŝtelitaj kaj poste disbatitaj

aŭ bruligitaj. Eĉ ne unu boato restis sur la bordo, nek

estis unusola persono, viro aŭ virino aŭ infano, 

restanta sur la insulo, escepte de ili mem. La solaj

loĝantoj de Pingario nun konsistis el dika malgranda

Reĝo, knabo kaj kapro. 

Eĉ Rinkitinko, malgraŭ sia gajkoreco, trovis

malfacile ridi fronte al tiu ega katastrofo. Eĉ la

kapro, kontraŭ sia kutimo, detenis sin de malagrablaj

paroloj. Kaj rilate al la povra knabo kies hejmo nun

estis dezerto, la larmoj ofte plenigis liajn okulojn

dum li rimarkis la ruinitecon de sia kare amata

insulo. 

Kiam, je la noktiĝo, ili atingis la suban ekstremon

de Pingario kaj trovis ĝin same vaka kiel la cetero, la

malfeliĉo de Ingo estis preskaŭ pli granda ol li povis

toleri. Ĉio estis forprenita forde li—gepatroj, hejmo

kaj lando—en tiel malgranda tempopaso ke lia

perplekso egalis lian malfeliĉon. 

Ĉar neniu domo restis staranta, en kiu ili povos

dormi, la tri vagantoj rampis sub la superpendantajn

branĉojn de kasiarbo kaj laŭeble komfortigis sin. Tiel

lacigitaj kaj elĉerpitaj estis ili de la maltrankvilo kaj

68

!(images/000015.png)

!(images/000038.png)

Rinkitinko en Oz

doloroj de la tago ke iliaj ĉagrenoj baldaŭ fadis en la

nebulojn de dormolando. Besto kaj Reĝo kaj knabo

kune dormis pace ĝis ilin vekis la kantado de la birdoj

salutantaj la krespuskon de nova tago. 

70

!(images/000020.png)

La Tri Perloj

ĈAPITRO 5

Post kiam Reĝo Rinki-

tinko kaj Princo Ingo

banis sin en la maro kaj

manĝis simplan maten-

manĝon, ili komencis

demandi al si kion ili povos fari por plibonigi sian

staton. 

“La povraj Gilgadanoj,” diris Rinkitinko gaje, “tre

malverŝajne iam denove vidos sian Reĝon mem, ĉar

miaj boato kaj remistoj estas for kun ĉio alia. Ni

frontu la fakton ke ni estas enkarcerigitaj por la resto

de nia vivo sur ĉi tiu insulo, kaj ke niaj vivoj estos

71

Rinkitinko en Oz

kurtaj krom se ni povos akiri pli da manĝaĵoj ol kiom

estas en ĉi tiu malgranda sako.” 

“Mi ne mortmalsatos, ĉar mi povas manĝi herbon,” 

komentis la kapro per plezuresprima tono—aŭ tono

tiel plezuresprima kiom Bilbilo povis fari. 

“Vere, tute vere,” diris la Reĝo. Poste li aspektis

pensema dum momento kaj turninte sin al Ingo li

demandis: “Ĉu vi opinias, Princo, ke se nepre necese, 

ni povos manĝi Bilbilon?” 

La kapro ĝemis kaj riproĉe rigardis sian mastron

dum li diris:

“Monstro\! Ĉu vi, vere, manĝus vian malnovan

amikon kaj serviston?” 

“Ne se mi povus eviti tion, Bilbilo,” respondis la

Reĝo afable. “Vi estus rimarkinde malmola manĝaĵo, 

kaj miaj dentoj ne estas tiel fortikaj kiel antaŭe.” 

Dum tiu konversacio okazis Ingo subite memoris

la tri perlojn kiujn lia patro iam kaŝis sub la kahelitan

plankon de la bankedhalo. Sendube Reĝo Kitikuto

estis tiel subite surprizita de la invadantoj ke li trovis

nenian oportunon preni la perlojn, ĉar alie la ferocaj

batalistoj estus venkitaj kaj forpelitaj el Pingario. Do

ili sendube plu estas en sia kaŝloko, kaj Ingo kredis

ke ili montriĝos granda helpo por li kaj liaj

72

Ĉapitro Kvin

kamaradoj dum ĉi tiu horo de bezono. Sed la palaco

estis amaso da ruinoj; eble li nun ne povos trovi la

lokon kie la perloj estis kaŝitaj. 

Li diris nenion pri tio al Rinkitinko, memorante

ke lia patro ordonis ke li gardu la sekreton de la

perloj kaj iliaj magiaj fortoj. Malgraŭe, la penso ke li

povos akiri la mirindajn trezorojn de siaj prapatroj

donis al la knabo novan esperon. 

Li stariĝis kaj diris al la Reĝo:

“Ni reiru al la alia ekstremo de Pingario. Estas pli

plaĉe ol ĉi tie malgraŭ la pereo de la palaco de mia

patro. Kaj tie, se ie ajn, ni povos trovi metodon eliri

niajn problemojn.” 

Tiu propono akiris aprobon fare de Rinkitinko kaj

la grupeto tuj komencis sian reiron. Ĉar ne estis

bezono halti survoje, ili atingis la grandan ekstremon

de la insulo ĉirkaŭ la tagmezo kaj tuj komencis

traserĉi la ruinojn de la palaco. 

Ili trovis, kontentige al si, ke unu ĉambro ĉe la

malsupro de turo estis ankoraŭ loĝebla, kvankam la

tegmento estis rompita kaj la loko estis iomete kovrita

de ŝtonoj. La Reĝo estis, laŭ sia diro, tro dika por

forte labori, do li sidiĝis sur blokon de marmoro kaj

rigardis dum Ingo purigis la ĉambron de ĝia rubo. 

73

Rinkitinko en Oz

Farinte tion, la knabo traserĉis la ruinojn ĝis li trovis

tabureton kaj fotelon kiuj ne estis rompitaj ĝis

neuzebleco. Iom da litkovraĵoj kaj matraso ankaŭ

troviĝis, do je la noktiĝo la ĉambreto jam estis tre

komforta. 

La sekvan matenon, dum Rinkitinko ankoraŭ

profunde dormis kaj Bilbilo okupadis sin per

manĝado de la roskovrita herbo kiu kreskis laŭ la

bordo, Princo Ingo komencis traserĉi la falintajn

amasojn da marmoro por trovi la lokon kie antaŭe

estis la reĝa bankedhalo. Grimpinte trans la ruinojn

dum kelka tempo li atingis platan lokon kiun li

rekonis, per la kahela planko kaj la rompitaj mebloj

dismetitaj, kiel la grandan halon kiun li serĉas. Sed

en la centro de la planko, rekte super la punkto kie

kaŝiĝis la perloj, kuŝis pluraj grandaj kaj pezaj

marmoraj blokoj, kiuj estis ŝiritaj el la diserigitaj

muroj. 

Tiu misfortuna trovo dum kelka tempo sen-

kuraĝigis la knabon, kiu komprenis kiom senhelpa li

estas por forigi tiel vastajn obstaklojn; sed estis tiel

grave akiri la perlojn ke li ne kuraĝis cedi al

senesperiĝo antaŭ ol ĉia homa peno estos farita, do

li sidigis sin por pripensi la aferon tre zorge. 

74

Ĉapitro Kvin

Intertempe Rinkitinko ellitiĝis kaj marŝis sur la

gazonon, kie li trovis Bilbilon kuŝanta kontente sur

la herbo. 

“Kie estas Ingo?” demandis Rinkitinko, frotante

siajn okulojn per siaj fingrartikoj ĉar ilia vido estis

malklarigita de tro da dormo. 

“Ne demandu min,” diris la kapro, maĉante tre

kontente remaĉaĵon el dolĉaj herboj. 

“Bilbilo,” diris la Reĝo, kaŭrante apud la kapro kaj

apogante sian dikan mentonon per siaj manoj kaj

siajn kubutojn per siaj genuoj, “permesu ke mi

konfidu al vi la fakton ke mi estas tedita kaj bezonas

distron. Mia bona amiko Kitikuto estas forŝtelita de

la barbaroj kaj prenita forde mi, do estas neniu kiu

povas inteligente konversaciadi kun mi. Mi estas la

Reĝo kaj vi estas la kapro. Bonvolu rakonti al mi.” 

“Ne,” diris Bilbilo, sulkante la frunton, ĉar la vizaĝo

de kapro estas tre esprimkapabla. 

“Se vi rifuzos, mi estos eĉ pli malfeliĉa, kaj mi

scias ke via humoro estas tro dolĉa por permesi tion. 

Rakontu al mi, Bilbilo.” 

La kapro rigardis lin kun malestima esprimo. Diris li:

“Oni supozus ke vi estas nur kvarjaraĝa, Rinki-

tinko\! Sed jen—mi obeos vian ordonon. Aŭskultu

75

Rinkitinko en Oz

atente, kaj la rakonto eblos helpos vin—kvankam mi

dubas ke vi komprenos ĝian signifon.” 

“Mi estas certa ke la rakonto helpos min,” deklaris

la Reĝo, kies okuloj scintiladis. 

“Foje,” komencis la kapro. 

“Kiam, Bilbilo?” demandis la Reĝo leĝere. 

“Ne interrompu; estas malĝentile. Foje estis Reĝo

kun kavo en sia kapo, kie kutime oni havas cerbon, 

kaj—” 

“Ĉu la rakonto estas vera, Bilbilo?” 

“Kaj la Reĝo kun kava kapo povis babiladi vortojn, 

kiuj ne havis sencon, kaj ridi sencerbe pro sensencaĵoj. 

Tiu parto de la rakonto estas sufiĉe vera, Rinkitinko.” 

“Do daŭrigu la rakonton, dolĉa Bilbilo. Tamen

estas malfacile kredi ke Reĝo povus esti sencerba—

krom se, kompreneble, li pruvus tion per la fakto ke

li posedas parolantan kapron.” 

Bilbilo gapis lin kolere dum plena minuto, silente. 

Post tio li daŭrigis sian rakonton:

“Tiu vakkapa viro estis akcidente Reĝo, ĉar li

naskiĝis reĝa. Ankaŭ la reĝo estis vakkapa pro la

sama akcidento, ĉar li naskiĝis sencerba.” 

“Povrulo\!” komentis la Reĝo. “Ĉu li posedis

parolantan kapron?” 

76

Ĉapitro Kvin

“Jes ja,” respondis Bilbilo. 

“Do li eraris, efektive, pro sia naskiĝo mem. Ĉik-

ik-ik-ik, u, hu\!” ridis Rinkitinko, dum lia dika korpo

skuiĝis pro amuziĝo. “Sed estas malfacile deteni sin

de naskiĝo; ne eblas protesti, ĉu ne, Bilbilo?” 

“Kiu do rakontas, mi volas scii,” tre kolere diris la

kapro. 

“Demandu al cerbohavulo, mia knabo; certe mi

mem ne povas respondi,” respondis la Reĝo, 

ekridegante gaje denove. 

Bilbilo surhufiĝis kaj formarŝis digne, lasante

Rinkitinkon denove ridadi pro la amara mieno de la

vizaĝo de la besto. 

“Ho, Bilbilo, vi kaŭzos mian morton iutage—

nepre vi kaŭzos\!” anhelegis la Reĝo, elprenante sian

puntan poŝtukon por viŝi siajn okulojn; ĉar, kiel ofte, 

li ridis ĝis fluis larmoj. 

Bilbilo estis profunde ĉagrenita kaj rifuzis eĉ turni

sian kapon por rigardi sian mastron. Por eskapi de

Rinkitinko li vagis inter la ruinoj de la palaco, kie li

trovis Princon Ingon. 

“Bonan matenon, Bilbilo,” diris la knabo. “Mi

planis trovi vin, por konsulti vin pri grava afero. Se

vi bonvolos reiri kun mi mi certas ke via bona

77

Rinkitinko en Oz

juĝkapablo estos granda helpo.” 

La koleran kapron tre trankviligis la respektoplena

tono per kiu la knabo parolis al li, sed li tuj demandis:

“Ĉu vi ankaŭ konsultos tiun vakkapan Reĝon tie?” 

“Mi bedaŭras aŭdi vin paroli pri via afabla mastro

tiel,” diris la knabo serioze. “Ĉiuj homoj meritas

respekton, ĉar ili estas la plej altaspecaj vivantoj, kaj

Reĝoj meritas pli da respekto ol aliaj, ĉar ili estas

postenigitaj regi multajn homojn.” 

“Tamen,” diris Bilbilo plene konvinkite, “la kapo

de Rinkitinko estas certe sencerba.” 

“Tion mi malvolonte kredus,” insistis Ingo. “Sed

ĉiuokaze lia koro estas afabla kaj milda kaj tio estas

pli bona ol saĝeco. Li estas gaja malgraŭ misfortunoj

kiuj plorigus aliulojn kaj li neniam diras malafablajn

vortojn kiuj vundas la sentojn de liaj amikoj.” 

“Tamen,” grumblis Bilbilo, “li estas—” 

“Ni forgesu ĉion escepte de lia bona naturo, kiu

metas novan koron en nin kiam ni malfeliĉas,” 

konsilis la knabo. 

“Sed li estas—” 

“Bonvolu veni kun mi,” interrompis Ingo, “ĉar la

afero pri kiu mi volas paroli estas tre grava.” 

Bilbilo sekvis lin, kvankam la knabo ankoraŭ aŭdis

78

Ĉapitro Kvin

la kapron murmuradi ke la Reĝo ne havas cerbon. 

Rinkitinko, vidante ilin eniri la ruinojn, ankaŭ sekvis, 

kaj atinginte ilin petis sian matenmanĝon. 

Ingo malfermis la sakon da manĝaĵoj kaj dum li

kaj la Reĝo manĝis la knabo diris:

“Se mi povus trovi metodon forpreni kelkajn el la

blokoj de marmoro kiuj falis en la bankedhalon, mi

kredas ke mi povus trovi rimedon per kiu ni povus

eskapi de ĉi tiu senhava insulo.” 

“Do,” murmuris Rinkitinko, per buŝo plena, “ni

movu la blokojn de marmoro.” 

“Sed kiel?” demandis Princo Ingo. “Ili estas

pezegaj.” 

“Ha, jes, kiel?” respondis la Reĝo, ŝmacante

kontente per siaj lipoj. “Jen serioza demando. Sed—

mi scias\! Ni vidu kion diras pri tio mia fama

pergameno.” Li viŝis siajn fingrojn per tuko kaj poste, 

preninte la rulaĵon el poŝo interne de sia brodita

bluzo, li malrulis ĝin kaj laŭtlegis la ĉisekvantajn

vortojn: “ ‘Neniam tretu sur la piedfingrojn de alia

persono.’ ” 

La kapro elspiris brue kaj malestime tra sia nazo; 

Ingo silentis; la Reĝo rigardis de unu al la alia

demandeme. 

79

Rinkitinko en Oz

“Jen precize la solvo\!” deklaris Rinkitinko. 

“Tute certe,” diris Bilbilo malestime, “ĝi informas

nin precize kiel movi la blokojn de marmoro.” 

“Ho, ĉu?” respondis la Reĝo, kaj post tio dum

momento li frotis la supron de sia kalva kapo

perplekse. La sekvan momenton li ekridis gajege. La

kapro rigardis Ingon kaj ĝemis. 

“Kion mi diris al vi?” demandis la besto. “Ĉu mi

pravis aŭ malpravis?” 

“Ĉi tiu rulaĵo,” diris Rinkitinko, “vere estas

majstroverko. Ĝia konsilo ege valoras. ‘Neniam tretu

sur la piedfingrojn de alia persono.’ Ni pripensu tion. 

La konkludo estas ke ni tretu sur niaj propraj

piedfingroj, kiuj doniĝis al ni tiucele. Tial, se mi

paŝus sur la piedfingrojn de alia persono, mi estus la

alia persono. Hu, hu, hu\!—la alia persono—hi, hi, 

hik-kik-ik\! Amuze, ĉu ne?” 

“Ĉu mi ne diris—” komencis Bilbilo. 

“Ne gravas kion vi diris, mia knabo,” muĝis la

Reĝo. “Neniu stultulo povus solvi tion tiel bele kiel

mi mem.” 

“Ni ankoraŭ devas decidi kiel forpreni la blokojn

de marmoro,” sugestis Ingo maltrankvile. 

“Ligu ŝnuregon al ili kaj tiru,” diris Bilbilo. “Ne

80

Ĉapitro Kvin

plu atentu Rinkitinkon, ĉar li ne estas pli saĝa ol la

persono kiu verkis tiun sencerban rulaĵon. Nur

alportu ŝnuregon, kaj ni ligos Rinkitinkon al unu ĝia

finaĵo kiel pezaĵon kaj mi helpos vin tiri.” 

“Dankon, Bilbilo,” respondis la knabo. “Mi

alportos ŝnuregon tuj.” 

Bilbilo trovis ke estas malfacile rampi trans la

ruinojn al la planko de la bankedhalo, sed malmultajn

lokojn kapro ne povas atingi kiam ĝi penas, do Bilbilo

fine sukcesis, kaj eĉ dika malgranda Rinkitinko fine

partoprenis kun ili, kvankam multe senspire. 

Ingo ligis unu finaĵon de la ŝnurego ĉirkaŭ blokon

de marmoro kaj poste faris maŝon alifinaĵe por

ĉirkaŭiri la kapon de Bilbilo. Kiam ĉio estis preta la

knabo prenis la ŝnuregon kaj helpis la kapron tiri; 

tamen, malgraŭ sia penado, la giganta bloko ne

moviĝis el sia loko. Vidante tion, Reĝo Rinkitinko

antaŭeniris kaj komencis helpi, kaj la pezo de lia

korpo devigis la pezan marmoron gliti unu-du

metrojn for de sia kuŝejo. 

Sed la laboro estis malfacila kaj ili ĉiuj devis longe

ripozi antaŭ ol entrepreni movi la sekvan blokon. 

“Agnosku, Bilbilo,” diris la Reĝo, “ke mi iom utilas

en la mondo.” 

81

!(images/000025.png)

Rinkitinko en Oz

“Via pezo multe helpis,” agnoskis la kapro, “sed se

via kapo estus tiel plena kiel via stomako la tasko

estus eĉ pli facila.” 

Kiam Ingo preparis ligi la ŝnuregon duafoje li ĝoje

trovis ke se ili movos unu plian blokon de marmoro

li povos malkovri la kahelon kun la sekreta risorto. 

Do la trio tiris per nova energio kaj ĝojige la bloko

moviĝis kaj ruliĝis sur sian flankon, lasante Ingan

libera depreni la trezoron laŭplaĉe. 

82

!(images/000027.png)

Ĉapitro Kvin

Sed la knabo tute ne intencis lasi Bilbilon kaj la

Reĝon partopreni en la sekreto de la reĝaj trezoroj de

Pingario; do, kvankam kaj la kapro kaj ĝia mastro

postulis scii kial ili devis movi la marmorajn blokojn

kaj kiel tio helpos, Ingo petis ilin atendi ĝis la sekva

mateno, kiam li esperis kontentigi ilin ke ilia laborego

ne estis vana. 

Malmulte fidante tiun promeson de nura knabo, la

kapro grumblis kaj la Reĝo ridis; sed Ingo ne atentis

iliajn mokojn kaj ekkomencis labori preparante

83

Rinkitinko en Oz

fiŝkaptan stangon, kun ŝnuro kaj hoko. Dum la

posttagmezo li vadis al kelkaj rokoj proksimaj al la

bordo kaj atendis pacience ĝis kapti sufiĉajn perkojn

por iliaj vesper- kaj maten-manĝoj. 

“Ha,” diris Rinkitinko, rigardante la belan kaptaĵon

kiam Ingo revenis al la bordo; “ili bonege gustos

kuirite; sed ĉu vi scipovas kuiri ilin?” 

“Ne,” estis la respondo. “Mi ofte kaptis fiŝojn sed

neniam kuiris ilin. Eble Via Moŝto komprenas la

kuirarton.” 

“Kuiro kaj moŝteco estas du apartaj aferoj,” ridis

la malgranda Reĝo. “Mi ne povus kuiri fiŝon eĉ se

tio savus min de morto pro malsato.” 

“Rilate al mi,” diris Bilbilo, “mi neniam manĝas

fiŝojn, sed mi povas informi kiel kuiri ilin, ĉar mi ofte

rigardis dum la kuiristoj en la palaco laboris.” Do, 

per la helpo de la kapro, la knabo kaj la Reĝo

sukcesis prepari kaj kuiri la fiŝojn, kaj post tio manĝis

ilin bonapetite. 

Tiun nokton, kiam Rinkitinko kaj Bilbilo ambaŭ

profunde dormis, Ingo kaŝe marŝis senbrue tra la

lunlumo al la senpersona bankedhalo. Tie, surgenu-

iĝinte, li tuŝis la sekretan risorton kiel instruis al li

lia patro kaj ĝojige al li la kahelo subiris kaj malkaŝis

84

Ĉapitro Kvin

la aperturon. Imagu kiel la koro de la knabo bategis

pro ekscitiĝo dum li malrapide puŝis sian manon en

la kavaĵon kaj ĉirkaŭpalpis por trovi ĉu la valoregaj

perloj ankoraŭ restas tie. Post momento liaj fingroj

tuŝis la silkan sakon kaj, sen paŭzi por fermi la niĉon, 

li premis la trezoron kontraŭ sian bruston kaj kuris

en la lunlumon por ekzameni ĝin. Atinginte

lumoplenan lokon li komencis malfermi la sakon, sed

li rimarkis Bilbilon kuŝantan sur la apuda herbo. Do, 

tremante pro timo vidiĝi, li kuris al alia loko, kaj

kiam li paŭzis li aŭdis Rinkitinkon ronkadi vigle. 

Denove li fuĝis kaj sekvis vojeton al la marbordo, kie

li kaŭris sub dekliveto kaj komencis malfermi la

ŝnurojn kiuj ligis la buŝon de la sako. Sed nun nova

timo atakis lin. 

“Se la perloj glitus de mia mano,” li pensis, “kaj

ruliĝus en la akvon, mi eble perdus ilin por ĉiam. Mi

nepru trovu pli sendanĝeran lokon.” 

Tien kaj tien li vagis, ankoraŭ firme tenante la

silkan sakon per ambaŭ manoj, kaj fine li iris al la

arbareto kaj grimpis en la altan arbon kie li estis

farinta siajn platformon kaj sidejon. Sed tie estis plene

mallume, do li trovis ke necesos sidi pacience ĝis la

mateno antaŭ ol li kuraĝos tuŝi la perlojn. Dum tiuj

85

Rinkitinko en Oz

horoj da atendado li havis tempon por pripensado kaj

li riproĉis sin pro sia multa timo posedi la trezorojn

de sia patro. 

“Tiuj perloj apartenas al nia familio jam de

generacioj,” li pensis, “tamen ankoraŭ neniu perdis

ilin. Se mi simple atente zorgos mi certe ne bezonos

timi pri ilia sekureco.” 

Kiam tagiĝis kaj li povis klare vidi, Ingo malfermis

la sakon kaj elprenis la Bluan Perlon. Ne eblis ke

aliaj vidos lin, do li uzis iom da tempo ekzamenante

ĝin mire, dirante al si: “Ĉi tiu donos al mi forton.” 

Depreninte sian dekstran ŝuon li metis la Bluan

Perlon en ĝin, kaj puŝis ĝin en la pintan

piedfingrejon. Post tio li ŝiris pecon de sia poŝtuko

kaj puŝis ĝin en la ŝuon por teni la perlon en tiu

loko. La ŝuoj de Ingo estis longaj kaj pintaj, samkiel

ĉiuj ŝuoj uzataj en Pingario, kaj la pintoj kurbiĝis

supren, tiel ke estis granda vaka spaco preter la loko

kiun atingis la piedfingroj de la knabo kiam la ŝuo

estis sur lia piedo. 

Surmetinte la ŝuon kaj liginte la laĉojn li malfermis

la sakon kaj elprenis la Palruĝan Perlon. “Ĉi tiu

protektos min kontraŭ danĝero,” diris Ingo, kaj

depreninte la ŝuon de sia maldekstra piedo li zorge

86

!(images/000032.png)

Rinkitinko en Oz

metis la perlon en la vakan piedfingrejon. Tiun ankaŭ

li sekurigis en tiu loko per strio ŝirita el la poŝtuko. 

Surmetinte la duan ŝuon kaj laĉinte ĝin, la knabo

tiris el la silka sako la trian perlon—tiun kiu estis

purblanka—kaj tenante ĝin apud sia orelo li

demandis:

“Ĉu vi bonvolos konsili al mi kion fari, dum ĉi tiu

mia horo de misfortuno?” 

Klare la voĉeto de la perlo respondis:

“Mi konsilas ke vi iru al la Insuloj Regoso kaj

Koregoso, kie vi povos liberigi viajn sklavigitajn

gepatrojn.” 

“Kiel mi povus fari tion?” kriis Princo Ingo, kiun

mirigis aŭdi tian konsilon. 

“Hodiaŭ nokte,” parolis la voĉo de la perlo, “estos

ŝtormo, kaj en la mateno boato drivos sur la bordon. 

Prenu tiun boaton kaj remu al Regoso kaj Koregoso.” 

“Kiel mi, febla knabo, tiros la boaton tiel

distancen?” li demandis, dubante la eblecon. 

“La Blua Perlo donos al vi forton,” estis la

respondo. 

“Sed eble mia boato rompiĝos kaj mi dronos antaŭ

ol atingi Regoson kaj Koregoson,” protestis la knabo. 

“La Palruĝa Perlo protektos vin kontraŭ damaĝo,” 

88

Ĉapitro Kvin

murmuris la voĉo, softa kaj nelaŭta sed tute klara. 

“Do mi agos laŭ via konsilo,” deklaris Ingo, 

parolante firme ĉar tiu promeso donis al li kuraĝon, 

kaj dum li forprenis la perlon de sia orelo ĝi flustris:

“Kiu estas saĝa kaj sentima, tiu nepre sukcesos.” 

Remetinte la Blankan Perlon en la fundon de la

silka sako, Ingo ligis ĝin sekure ĉirkaŭ sian kolon kaj

butonumis sian talion super ĝi por kaŝi la trezoron

de ĉiuj rigardantaj okuloj. Post tio li nerapide grimpis

de la arbo kaj reiris al la ĉambro kie ankoraŭ dormas

Reĝo Rinkitinko. 

La kapro manĝetadis sur la herbo sed aspektis

malafabla kaj kolerema. Kiam la knabo diris bonan

matenon, dum li pasis, Bilbilo faris tute nenian

respondon. Dum Ingo eniris la ĉambron la Reĝo

vekiĝis kaj demandis:

“Kio estas tiu mistera sekreto via? Mi sonĝadis pri

ĝi, kaj mi ankoraŭ ne reakiris mian spiradon post la

tiregado al tiuj pezaj blokoj. Diru al mi la sekreton.” 

“Sekreto konigita ne plu estas sekreto,” respondis

Ingo, ridante. “Krome, temas pri familia sekreto, kiun

decas ke mi gardu al mi mem. Sed mi povas diri al

vi almenaŭ unu aferon: Ni foriros de la insulo

morgaŭ matene.” 

89

Rinkitinko en Oz

La Reĝo aspektis perpleksa pro tiu deklaro. 

“Mi ne estas kapabla naĝanto,” diris li, “kaj, 

kvankam mi estas sufiĉe dika por flosi sur la surfaco

de la akvo, mi nur balanciĝus kaj tute nenien atingus.” 

“Ni ne naĝos, sed rajdos komforte en boato,” 

promesis Ingo. 

“Ne estas boato sur ĉi tiu insulo\!” deklaris Rinki-

tinko, rigardante la knabon miroplene. 

“Vere,” diris Ingo. “Sed boato venos al ni matene.” 

Li parolis certecoplene, ĉar li plene fidis la promeson

de la Blanka Perlo; sed Rinkitinko, kiu sciis nenion

pri la tri eksterordinaraj juveloj, komencis timi ke la

malgranda Princo freneziĝis pro malfeliĉo kaj mis-

fortuno. 

Pro tio la Reĝo ne plu demandis al la knabo sed

provis gajigi lin rakontante al li spritaĵojn. Li mem

ridis pro ĉiuj rakontetoj, laŭ sia gaja maniero, kaj

Ingo partoprenis libere en la ridado ĉar lian koron

senpezigis la espero savi siajn karajn gepatrojn. Ne

post la atako al Pingario fare de la ferocaj batalistoj

la knabo estis tiel esperoplena kaj feliĉa. 

Dum Rinkitinko rajdis sur la dorso de Bilbilo, la

trio trairis la insulon kaj trovis en la centra parto

kelkajn arbustojn kaj arbojn sur kiuj estis maturaj

90

!(images/000006.png)

Ĉapitro Kvin

fruktoj. Ili kolektis ilin libere, ĉar—escepte de la fiŝoj

kaptitaj de Ingo—ili estis ilia sola manĝaĵo, kaj ju

malpli ili havis, des pli ŝajnis grandiĝi la apetito de

Rinktinko. 

“Mi neniam estas pli feliĉa,” diris li ĝemante, “ol

kiam mi manĝas.” 

Ĉirkaŭ la vesperiĝo la ĉielo nubiĝis kaj baldaŭ

granda ŝtormo ekfuriozis. Princo Ingo kaj Reĝo Rinki-

tinko rifuĝis en la protektanta ĉambro kiun ili pretigis

kaj tie Bilbilo ankaŭ kunestis. La kapron kaj la Reĝon

iom ĝenis la violenteco de la ŝtormo, sed Ingon ĝi ne

ĝenis, ĉar lin plaĉis tiu pruvo ke la Blanka Perlo estas

fidinda. 

Dum la tuta nokto la vento kriegis ĉirkaŭ la

insulo; tondro ruliĝis, fulmo ekbrilis kaj pluvo torente

falis. Sed jam je la mateniĝo la ŝtormo ĉesis kaj kiam

la suno leviĝis neniu spuro de la tempesto restis

escepte de kelkaj falintaj arboj. 

91

!(images/000116.png)

La Magia Boato

ĈAPITRO 6

Princo Ingo ellitiĝis kun

la suno kaj, akompanate

de Bilbilo, li komencis

marŝadi laŭ la bordo

serĉe al la boato kiun la

Blanka Perlo promesis al li. Eĉ ne dum momento li

dubis ke li trovos ĝin kaj antaŭ ol li longe marŝis lia

okulo ekvidis nigran objekton ĉe la akvorando. 

“Jen la boato, Bilbilo\!” li kriis ĝoje, kaj kurinte al

ĝi li trovis ke efektive ĝi ja estas granda spacoplena

boato. Kvankam drivinte sur la plaĝon, ĝi estis

perfekte bonstata kaj neniel suferis pro la ŝtormo. 

92

Ĉapitro Ses

Ingo staris dum kelkaj momentoj gapante la

belan veturilon kaj demandante al si el kie ĝi povus

esti veninta. Certe ĝi estis malsimila al ĉiu boato

kiun ĝis tiam li vidis. Ekstere ĝi estis pentrita brile

nigra, tute sen alia koloraĵo; sed la tuta interno de

la boato estis tegita per pura arĝento, polurita tiel

forte ke la surfaco similis spegulon kaj brilegis pro

la sunradioj. La ŝegoj havis sur si blankajn kusenojn

kaj la kusenoj estis belege broditaj per oraj fadenoj. 

Ĉe unu ekstremo, sub la larĝa benko, estis

malgranda barelo kun arĝentaj ringoj, kiun la knabo

trovis plena de freŝa dolĉa akvo. Granda kesto el

sandalligno, ligita kaj ornamita per arĝento, staris

en la alia ekstremo de la boato. Ingo levis la

kovrilon kaj trovis la keston plena de marbiskvitoj, 

kukoj, viando en ladskatoletoj, kaj maturaj

sukoplenaj melonoj; sufiĉaj bonsanigaj manĝaĵoj por

nutri la grupon dum longa tempo. 

Kuŝante sur la fundo de la boato estis du brilantaj

remiloj, kaj supre, sed nun retrorulita, estis baldakeno

el arĝenta ŝtofo por deteni la varmegon de la suno. 

Ne mirigas ke la knabo ĝojegis pro la alveno de

tiu bela boato; sed pripensinte li timis ke ĝi estos tro

granda por ke li povu remi ĝin longan distancon. 

93

Rinkitinko en Oz

Krom se, vere, la Blua Perlo donos al li nekutiman

forton. 

Dum li konsideris tiun aferon, Reĝo Rinkitinko

venis anaspaŝante al li kaj diris:

“Nu, nu, nu, mia Princo, viaj vortoj plenumiĝis\! 

Jen la boato, tute certe, sed kiel ĝi venis ĉi tien—kaj

kiel vi sciis ke ĝi venos al ni—estas enigmo kiun mi

ne povas solvi. Mi ne dubas nian bonfortunon, tamen, 

kaj mia koro bobeladas pro ĝojo, ĉar en ĉi tiu boato

mi reiros tuj al mia Urbo Gilgado, de kiu mi restas

jam multe tro longe for.” 

“Mi ne deziras iri al Gilgado,” diris Ingo. 

“Domaĝe, mia amiko, ĉar vi estus tre bonvena. Sed

vi povos resti sur ĉi tiu insulo, se vi deziras,” pludiris

Rinkitinko, “kaj reirinte hejmen mi sendos kelkajn

miajn regatojn savi vin.” 

“La boato estas mia, Via Moŝto,” diris Ingo

trankvile. 

“Eble, eble,” estis la senzorga respondo, “sed mi

estas la Reĝo de grava lando, kaj vi estas knaba

Princo sen menciinda regno. Sekve, ĉar mi estas pli

grava ol vi, estas juste kaj dece ke mi prenos vian

boaton kaj reiros per ĝi al mia propra lando.” 

“Mi bedaŭras malsamopinii ol Via Moŝto,” diris

94

Ĉapitro Ses

Ingo, “sed anstataŭ iri al Gilgado mi opinias ke pli

gravas ke ni iru al la insuloj Regoso kaj Koregoso.” 

“He? Kio?” kriis la mirigita Reĝo. “Al Regoso kaj

Koregoso\! Por fariĝi sklavoj de la barbaroj, same kiel

la Reĝo via patro? Ne, ne, mia knabo\! Via Onĉjo

Rinki eble havas vakan pensilon, kiel pretendas

Bilbilo, sed li estas multe tro saĝa por meti sian

kapon en buŝon de leono. Ne amuzas esti sklavo.” 

“La popolo de Regoso kaj Koregoso ne sklavigos

nin,” deklaris Ingo. “Male, mia intenco estas liberigi

miajn karajn gepatrojn, ankaŭ mian tutan popolon, 

kaj revenigi ilin al Pingario.” 

“Ĉik-ik-ik-ik-ik\! Tre komike\!” ridis Rinkitinko, 

palpebrumante al la kapro, kiu sulkis la frunton

responde. “Via aŭdaco senspirigas min, Ingo, sed la

aventuro estas tamen ĉarma, mi devas agnoski. Se mi

ne estus tiel dika, mi tuj konsentus al via plano, kaj

verŝajne povus konkeri tiun amason da ferocaj

batalistoj tute sen helpo—tute sen—ĉu ne, Bilbilo? 

Sed malfeliĉigas min diri ke mi ja estas dika, kaj ne

vere batalpreta. Kaj rilate al via intenco fari kion, laŭ

mia agnosko, mi mem ne povas fari, Ingo, nu mi

timas ke vi forgesas ke vi estas nur knabo, efektive

iom malgranda knabo.” 

95

Rinkitinko en Oz

“Ne, mi ne forgesas tion,” estis la respondo de Ingo. 

“Do bonvolu pripensi ke vi kaj mi kaj Bilbilo estas

ne sufiĉe fortaj, kiel armeo, por konkeri potencan

nacion de spertaj militistoj. Ni povus provi, 

kompreneble, sed vi estas tro juna por morto, kaj mi

estas tro maljuna. Venu kun mi al mia Urbo Gilgad, kie

vi estos multe honoratos. Mi derigos ke miaj profesoroj

instruu al vi bonan konduton. Nu kion vi diras?” 

Ingo iom perpleksis pri kiel respondi al tiuj

argumentoj, ĉar li sciis ke Reĝo Rinkitinko kredas ilin

saĝaj; do, post iom da pensado, li diris:

“Mi faros interkonsenton kun Via Moŝto, ĉar mi

ne deziras ke manku en mi respekto pri tiel inda

persono kaj grava Reĝo kiel vi. Ĉi tiu boato estas mia, 

kiel mi diris, kaj dum la foresto de mia patro vi

fariĝis mia gasto; tial mi pretendas ke mi meritas iom

da konsidero, same kial vi.” 

“Tute sendube,” akordis Rinkitinko. “Kiun

interakordon vi proponas, Ingo?” 

“Ni ambaŭ eniru la boaton, kaj vi unue provos

remi nin al Gilgado. Se vi sukcesos, mi volonte

akompanos vin; sed se vi malsukcesos, mi remos la

boaton al Regoso, kaj vi devos veni kun mi sen plia

protesto.” 

96

Ĉapitro Ses

“Justa kaj inda interkonsento\!” kriis la Reĝo, multe

plaĉite. “Tamen, kvankam mi estas heroeca persono, 

mi ne antaŭvidas ĝui remi tiel grandan boaton la

tutan vojon al Gilgado. Sed mi faros mian plejeblon

kaj akceptos la rezulton.” 

Tiel pace decidinte la aferon, ili preparis enboatiĝi. 

Plia provizo da fruktoj estis metita en la boaton kaj

Ingo ankaŭ rastis kvanton da bongustegaj ostroj kiaj

abundas sur la bordo de Pingario sed kiujn li ĝis nun

ne povis atingi pro manko de boato. Tion li faris laŭ

sugesto de la ĉiam malsata Rinkitinko, kaj kiam la ŝel-

havaj ostroj estis jam metitaj malantaŭ la akvobarelon

kaj abunda kvanto da herbo estis enboatigita por

Bilbilo, ili decidis ke ili pretas komenci sian vojaĝon. 

Montriĝis tute ne facila tasko enboatigi Bilbilon, 

ĉar li estis rimarkinde mallerta kapro kaj unufoje, 

kiam Rinkitinko puŝis lin, li falis en la akvon kaj

preskaŭ dronis antaŭ ol ili povis elakvigi lin. Sed tute

ne trafis ilin la penso postlasi la kuriozan beston. Lia

parolkapablo preskaŭ homigis lin laŭ la vidpunkto de

la knabo, kaj la dika Reĝo tiom kutimis al sia

malafabla kompano ke nenio instigus lin apartiĝi de

li. Fine Bilbilo falis sternite en la fundon de la boato, 

kaj Ingo helpis lin moviĝi al la antaŭa parto, kie estis

97

Rinkitinko en Oz

sufiĉa spaco por ke li kuŝu tie. 

Rinkitinko nun prenis lokon en la arĝente tegita

veturilo kaj la knabo venis la lasta, forpuŝante la boaton

dum li enboaten saltis, tiel ke ĝi flosis libere sur la akvo. 

“Nu, nun ni iras al Gilgado\!” kriis la Reĝo, 

prenante la remilojn kaj metante ilin en la ingojn. 

Post tio li komencis remi laŭeble plej forte, samtempe

kantante kuriozan kanton kies vortoj diris:

“Voj’ al Gilgad’, bela pad’

Por dika Reĝo kaj knabo brava, 

Por kolera kapro—malseka apro—

Kaj arĝenta ŝip’ kun ligna rip’. 

Kun koro gaja, animo rava

Ni rapidas al bela Gilgad’\!” 

“Ne, Rinkitinko; bonvolu, ne\! Tio marmalsanigas

min,” grumblis Bilbilo. 

Rinkitinko ĉesis remi, ĉar jam li estis senspira kaj

lia ronda vizaĝo estis kovrita de grandaj gutoj da

ŝvito. Kaj kiam li rigardis trans sian ŝultron li trovis

ĉagrenate ke la boato apenaŭ estas movinta sin eĉ

tridek centimetrojn for de sia antaŭa pozicio. 

Ingo diris nenion kaj ŝajnigis ne rimarki la mal-

98

Ĉapitro Ses

sukceson de la Reĝo. Do nun Rinkitinko, kun aspekto

de seriozeco sur sia dika ruĝa vizaĝo, deprenis sian

purpuran robon kaj suprenrulis la manikojn de sia

tuniko kaj denove provis. 

Tamen li ne sukcesis pli ol antaŭe kaj aŭdinte

Bilbilon fari raŭkan ridon kaj vidinte rideton sur la

vizaĝo de la knaba Princo, Rinkitinko subite faligis la

remilojn kaj komencis krii ride pro sia propra

malsukceso. Viŝante sian brovon per flava silka

poŝtuko li kantis gajvoĉe:

“Velista bravo, kapa kavo—

La boaton mi ne povas remi. 

Do mi agnoskas: prave mokas

Min la senutila kapro.” 

“Bonvolu ellasi min el viaj versoj,” diris Bilbilo

spiregante pro kolero. 

“Kiam mi ridindigas min, Bilbilo, mi fariĝas

kapro,” respondis Rinkitinko. 

“Neniel,” insistis Bilbilo. “Nenio povus fari el vi

anon de mia supera raso.” 

“Supera? Nu, Bilbilo, kapro estas nur besto, sed

mi estas Reĝo\!” 

99

!(images/000039.png)

Rinkitinko en Oz

“Mi pretendas ke supera estas inteligento,” diris la

kapro. 

Rinkitinko tute ne atentis tiun komenton, sed

turninte sin al Ingo li diris:

“Plejbone ni reiru al la bordo, ĉar la boato estas

tro peza por esti remita al Gilgado aŭ iu alia loko. 

Efektive, estos malfacile por ni reatingi la teron.” 

“Mi prenu la remilojn,” sugestis Ingo. “Ne forgesu

nian interakordon.” 

“Tute ne,” respondis Rinkitinko. “Se vi povos remi

100

!(images/000041.png)

Ĉapitro Ses

nin al Regoso, aŭ al iu alia loko, mi senproteste iros

kun vi.” 

Do la Reĝo prenis la lokon de Ingo en la malantaŭo

de la boato kaj la knabo prenis la remilojn kaj

komencis remi. Kaj nun, mirigante Rinkitinkon—kaj

eĉ Ingon—la remiloj fariĝis senpezaj kiel plumoj tuj

kiam la Princo ekprenis ilin. Tujtuje la boato komencis

glisadi rapide tra la akvo kaj, vidante tion, la knabo

turnis la pruon cele la nordon. Li ne sciis precize kie

situas Regoso kaj Koregoso, sed li ja sciis ke la insuloj

101

Rinkitinko en Oz

situas norde de Pingario, do li decidis fidi ke la

bonŝanco kaj la gvido fare de la perloj portos ilin tien. 

Iom post iom la Insulo Pingario fariĝis malgranda

en ilia vidpovo dum la boato rapidis antaŭen, ĝis je

la fino de horo ili tute ne plu povis vidi ĝin kaj ilin

ĉirkaŭis la purpura akvo de la Nonesta Oceano. 

Princo Ingo ne laciĝis pro la tasko remadi; efektive, 

tute ne ŝajnis al li esti laboro. Unufoje li ĉesis sufiĉe

longe por meti la stangojn de la baldakeno en la truojn

faritajn por ili, en la randojn de la boato, kaj por

etendi la arĝentan baldakenon super la stangojn, ĉar

Rinkitinko plendis pro la varmego de la suno. Sed la

baldakeno detenis la varmegajn radiojn kaj kaŭzis ke

la interno de la boato estu plaĉe frideta. 

“Jen glora veturo\!” kriis Rinkitinko, dum li kuŝiĝis

en la ombro. “Mi trovas granda senŝarĝiĝo nian

foreston de tiu morna insulo Pingario.” 

“Eble dum mallonga tempo estos senŝarĝiĝo,” diris

Bilbilo, “sed vi iras al la lando de viaj malamikoj, 

kiuj verŝajne pikos vian tutan dikan korpon per lancoj

kaj sagoj.” 

“Ho, mi esperas ke ne\!” kriis Ingo, kiun mal-

feliĉigis tiun penso. 

“Ne gravas,” diris la Reĝo trankvile, “oni povas

102

Ĉapitro Ses

morti nur unufoje, memoru, kaj kiam la malamikoj

mortigos min mi petos ankaŭ mortigi Bilbilon, tiel ke

ni restos kunaj en la morto kiel en la vivo.” 

“Ili eble estos kanibaloj; tiuokaze, ili rostos kaj

manĝos nin,” sugestis Bilbilo, kiu volis timigi sian

mastron. 

“Kiu scias?” respondis Rinkitinko, timtreme. “Sed

gajiĝu, Bilbilo; eble ili ja ne mortigos nin, eble eĉ ne

kaptos nin; do ni ne anticipu niajn problemojn. Ne

mienu tiel kolere, mia sprita kvarpiedulo, kaj mi

kantos por distri vin.” 

“Via kanto eĉ pli profunde kolerigus min,” 

grumblis la kapro. 

“Tute neeble, kara Bilbilo. Vi ne povus esti pli

malafabla eĉ se vi strebus. Do jen fama kanto por vi.” 

Dum la knabo plu remadis senpaŭze kaj la boato

rapidis trans la akvon, la gaja Reĝo, kiu neniam povis

esti malgaja aŭ serioza dum multaj sinsekvaj minutoj, 

malantaŭen klinis sin sur siajn broditajn kusenojn kaj

kantis tion:

“Gaja knabino sur la mar’—

Kantu tu-ral-u-ral-i-do\! 

Sidis sur genuo de l’ ŝipcar’

103

Rinkitinko en Oz

Serĉo perokula ŝia far’

Tamen min ne vidis tie, ĉar—

Kantu tu-ral-u-ral-i-do\!” 

“Ĉu plaĉas al vi tio, Bilbilo?” 

“Al mi ĝi ne plaĉas,” plendis la kapro. “Ĝi

memorigas min pri la aligatoro kiu provis fajfi.” 

“Ĉu li sukcesis, Bilbilo?” demandis la Reĝo. 

“Li fajfis egale bone kiel vi kantas.” 

“Ha, ha, ha, ha, hik, kik, ik\!” ridis la Reĝo. “Do

sendube li belege fajfis, ĉu ne, mia amiko?” 

“Mi ne estas via amiko,” respondis la kapro, 

skuante siajn orelojn malafable. 

“Tamen mi estas via amiko,” estis la gaja respondo

de la Reĝo, “kaj por pruvi tion mi kantos al vi plian

verson.” 

“Ne, mi petegas\!” 

Sed la Reĝo kantis tion:

“La vento blovis ŝian ŝuon—

Kantu tu-ral-u-ral-i-do\! 

La ŝu’ altflugis en la bluon

Knabino perdis la ŝuduon; 

Ne povis sekvi post la pruon—

Kantu tu-ral-u-ral-i-do\!” 

104

Ĉapitro Ses

“Ĉu ne dolĉa kanto, mia bela kapro?” 

“Ĉu dolĉa, vi demandas?” koleris Bilbilo. “Mi

opinias ĝin egale dolĉa kiel manĝaĵo el mustardo kaj

vinagro.” 

“Sed ne tiel dolĉa kiel via humoro, mi agnoskas. 

Ha, Bilbilo, via humoro hontigus eĉ mielon.” 

“Ne kverelu, mi petegas,” pledis Ingo. “Ĉu ni ne

jam sufiĉe malĝojas?” 

“Sed ĉi tiu kverelo estas gaja,” diris la Reĝo, “kaj

tiel Bilbilo kaj mi ofte amuzas nin. Aŭskultu nun la

plej lastan verson:

“Knabino perdis ŝuon, ploris

Kantu tu-ral-u-ral-i-do\! 

Kapitanon novedzin’ amoris

Kaj manĝi l’ larmojn ŝi fervoris

Kaj honton de l’ knabin’ ŝi voris

Kantu tu-ral-u-ral-i-do\!” 

“Eĉ pli aĉe\!” grumblis Bilbilo, tre malestime. “Min

plezurigas ke tiu estis la lasta verso, ĉar plia verso

tiuspeca eble svenigus min.” 

“Mi timas ke via orelo ne komprenas muzikon,” 

diris la Reĝo. 

105

Rinkitinko en Oz

“Mi ankoraŭ ne aŭdis muzikon,” deklaris la kapro. 

“Certe vi havas fortan imagon, Reĝo Rinkitinko, se vi

kredas viajn kantojn muziko. Ĉu vi memoras la

rakonton pri la urso kiu dungiĝis kiel vartistino?” 

“Mi ne memoras ĝin ĝuste nun,” diris Rinkitinko, 

palpebrumante al Ingo. 

“Nu, la urso provis lulkanti por endormigi la

bebon.” 

“Kaj?” diris la Reĝo. 

“Al la urso multe plaĉis ĝia propra voĉo, sed ĝi

preskaŭ morttimigis la bebon.” 

“He, he, he, he, hu, hu, hu\! Vi estas gaja fripono, 

Bilbilo,” ridis la Reĝo; “gaja fripono malgraŭ viaj

malgajaj mienoj. Tamen, se mi ne amuzis vin, mi

almenaŭ plezurigis min, ĉar mi multege amas bonan

kanton. Do ni ne plu parolu pri la afero.” 

Tutdume la knaba Princo remadis la boaton. Li

tute ne laciĝis, ĉar la remiloj kiujn li tenis ŝajne mem

movis sin. Li malmulte atentis la konversacion inter

Rinkitinko kaj la kapro, sed li plenigis siajn pensojn

per kion li devos fari kiam li atingos la insulojn

Regoso kaj Koregoso kaj frontos siajn malamikojn. 

Kiam la aliaj fine silentiĝis, Ingo demandis:

“Ĉu vi scipovas batali, Reĝo Rinkitinko?” 

106

!(images/000052.jpg)

Ĉapitro Ses

“Mi neniam provis,” estis la respondo. “Kiam

minacis danĝero mi ĉiam trovis ke estas pli facile

forkuri ol fronti la malamikojn.” 

“Sed ĉu vi *povus* batali?” demandis la knabo. 

“Mi eble provus, se ne estus oportuno eskapi per

forkurado. Ĉu vi havas taŭgan armilon per kiu mi

batalus?” 

“Mi havas nenian armilon,” agnoskis Ingo. 

“Do ni uzu argumentojn kaj persvadon anstataŭ

batali. Ekzemple, se ni povus persvadi la batalistojn

de Regoso kuŝiĝi, por ke mi tretu sur ilin, ili

dispremiĝus facile.” 

Princo Ingo ne anticipis subtenon de la Reĝo, do

lin ne senkuraĝigis tiu respondo. Efektive, li pensis, 

venko per batalo estus tute neebla, tamen la Blanka

Perlo ja ne konsilus ke li iru al Regoso kaj Koregoso

se la misio estus senespera. Ŝajnis al li, post plia

pripenso, ke li devos fidi la cirkonstancojn por decidi

siajn agojn kiam li atingos la insulojn de la barbaroj. 

Jam Ingo sentis plenan fidon al la Magiaj Perloj. 

La Blanka Perlo ja donis al li la boaton, kaj la Blua

Perlo donis al li la forton por remi ĝin. Li kredis ke

la Palruĝa Perlo protektos lin kontraŭ ĉia eventuala

danĝero; do li maltrankvilis ne pri si sed pri siaj

107

!(images/000058.png)

Rinkitinko en Oz

kompanoj. Reĝo Rinkitinko kaj la kapro ne havis

protektan magion, do Ingo ĵuris al si fari ĉion eblan

por eviti damaĝon al ili. 

Tri tagojn kaj tri noktojn la boato arĝente tegita

rapidis haste trans la oceanon. La matenon de la

kvara tago, pro ilia rapidega veturado, Ingo vidis

antaŭ si la bordojn de la du grandaj insuloj Regoso

kaj Koregoso. 

“La perloj ĝuste gvidis min\!” li flustris al si. “Nun, 

se mi estos saĝa, kaj sinzorga, kaj brava, mi kredas

povi savi miajn patron kaj patrinon kaj popolon.” 

108

!(images/000017.png)

La Ĝemelaj Insuloj

ĈAPITRO 7

La Insulo Regoso estis

dek 

kvin 

kilometrojn

larĝa kaj sesdek kvin

longa 

kaj 

ĝin 

regis

granda kaj potenca Reĝo

nomata Goso. Proksime al la bordoj estis verdaj kaj

fekundaj kampoj, sed malpli proksimaj al la maro

estis krutaj montetoj kaj montoj, tiel rokoplenaj ke

nenio povis kreski tie. Sed en tiuj montoj estis minoj

de oro kaj arĝento, kiujn devis fosi la sklavoj de la

Reĝo, fermite en obskuraj subteraj koridoroj tiucelaj. 

Dum la paso de tempo la sklavoj fosis gigantajn

109

Rinkitinko en Oz

kavernojn en kiuj ili loĝis kaj dormis, kaj neniam

vidis la taglumon. Kruelaj mastroj kun vipoj staris

super tiuj povruloj, kiujn kaptis en multaj landoj la

atakogrupoj de Reĝo Goso, kaj la mastroj tute volonte

vipis la sklavojn se ili paŭzis eĉ momente dum sia

laborado. 

Inter la verdaj bordoj kaj la montoj estis arbaroj

da densaj interplektitaj arboj, inter kiuj oni tranĉis

nelarĝajn padojn kondukantajn al la minkavoj. Sur

la ebenaj verdaj kampoj, ne distance de la oceano, 

la granda Urbo Regoso estis konstruita, en kiu

situis la palaco de la Reĝo. Tiun urbon loĝis miloj

da ferocaj batalistoj de Goso, kiuj ofte eniris siajn

boatojn kaj etendis sin trans la maron al la

najbaraj insuloj por konkeri kaj rabi, kiel ĉe

Pingario. Kiam ili ne estis for pro iu el tiuj

ekspedicioj, en la Urbo Regoso ili svarmis kaj la

urbo tiel fariĝis danĝera loko por iu ajn pacema

persono, ĉar la batalistoj estis egale senleĝaj kiel

ilia Reĝo. 

La Insulo Koregoso situis proksime al la Insulo

Regoso; tiel proksime, efektive, ke oni povus ĵeti

ŝtonon de unu bordo al la alia. Sed Koregoso estis

nur duone tiel granda kiel Regoso kaj anstataŭ esti

110

Ĉapitro Sep

montoplena ĝi estis riĉa kaj plaĉa lando, kovrata

de kampoj da greno. La kampoj de Koregoso

provizis manĝaĵojn por la batalistoj kaj civitanoj de

ambaŭ landoj, dum la minoj de Regoso riĉigis ilin

ĉiujn. 

Koregoson regis Reĝino Koro, kiu estis edzino de

Reĝo Goso; sed tiel severa kaj kruela estis la naturo

de tiu Reĝino ke la popolo ne povis decidi kiun el la

regantoj ili plej timis. 

Reĝino Koro loĝis en sia propra Urbo Koregoso, 

kiu situis sur tiu flanko de la insulo kiu frontis

Regoson, kaj ŝiaj sklavoj, plejparte virinoj, devis plugi

la teron kaj semi kaj rikolti la grenon. 

De Regoso al Koregoso etendiĝis ponto el boatoj, 

unu apud la alia, sur kiuj estis tabuloj etenditaj trans

la randojn tiel ke oni povis marŝi sur ili. Tiel estis

facile transiri de unu insulo al la alia kaj kiam estis

danĝero la ponto estis facile forprenebla. 

La indiĝenoj de Regoso kaj Koregoso konsistis el

la batalistoj, kiuj nenion alian faris ol batali kaj

rabadi, kaj la tremantaj servistoj kiuj servis ilin. Reĝo

Goso kaj Reĝino Koro militis kontraŭ la tuta cetera

mondo. Aliaj insulanoj hatis kaj timis ilin, ĉar iliajn

sklavojn ili kruele mistraktis kaj absolute nenian

111

Rinkitinko en Oz

kompaton ili donis al la feblaj aŭ malsanaj. 

Kiam revenis la boatoj irintaj al Pingario, ŝarĝite

per riĉaj ŝtelaĵoj kaj amaso da kaptitoj, estis multa

ĝojo en Regoso kaj Koregoso kaj la Reĝo kaj Reĝino

okazigis bonegan festenon por la batalistoj kiuj

efektivigis tiel grandan konkeron. Tiu festeno okazis

por la batalistoj sur la tereno de la palaco de Reĝo

Goso, kaj kun ili en la granda tronĉambro ĉiuj

kapitanoj kaj estroj de la batalistoj kunvenis kun Reĝo

Goso kaj Reĝino Koro, kiu venis de sia insulo por

partopreni en la festo. Tiam ĉiujn rabaĵojn ŝtelitajn

disde la Reĝo de Pingario oni dividis laŭ la rangoj, 

la Reĝo kaj la Reĝino prenis duonon, la kapitanoj

kvaronon, kaj la resto dividiĝis inter la batalistoj. 

La tagon tuj post la festeno Reĝo Goso sendis

Reĝon Kitikuton kaj ĉiujn Pingarianojn labori en la

minoj sub la montoj, unue kunĉeninte ilin tiel ke ili

ne povos eskapi. La milda Reĝino de Pingario kaj ĉiuj

ŝiaj servistinoj, kune kun la kaptitaj infanoj, estis

donitaj al Reĝino Koro, kiu laborigis ilin en siaj

grenkampoj. 

Tiam la regantoj kaj batalistoj de tiuj teruraj

insuloj kredis esti por ĉiam detruintaj Pingarion. Sen

ĝiaj riĉoj, kun ĉiuj domoj detruitaj, ĝiaj boatoj

112

!(images/000022.png)

Rinkitinko en Oz

kaptitaj kaj la tuta popolo sklavigita, kiel verŝajne

estus ke ili iam denove aŭdus pri la dizertita insulo? 

Tial la popolojn de Regoso kaj Koregoso surprizis

kaj perpleksigis ke unu matenon ili rimarkis

proksimiĝi al iliaj bordoj el la sudo nigran boaton

en kiu estis knabo, dikulo kaj kapro. La batalistoj

demandis unu al la alia kiuj ili povus esti, kaj el

kie ili venis? Neniu iam venis al tiuj insuloj

propravole, tio estis certa. 

Princo Ingo gvidis sian boaton al la suda ekstremo

de la Insulo Regoso, kiu estis la alteriĝejo plej

proksima al la urbo, kaj kiam la batalistoj vidis tiun

agon ili iris al la bordo por renkonti lin, kondukate

de granda kapitano nomata Buzubo. 

“Tiuj homoj certe malbonintencas kontraŭ ni,” 

diris Rinkitinko maltrankvile al la knabo. “Tute sen-

dube ili intencas kapti kaj sklavigi nin.” 

“Ne timu, sinjoro,” respondis Ingo, per trankvila

voĉo. “Restu kviete en la boato kun Bilbilo ĝis mi

estos parolinta kun tiuj homoj.” 

Li haltigis la boaton kvar metrojn de la bordo, kaj

ekstarante en sia loko li solene riverencis al la amaso

da homoj frontantaj lin. Diris la granda Kapitano

Buzubo malafablavoĉe:

114

Ĉapitro Sep

“Nu, etulo, kiu vi estas? Kaj kial vi aŭdacas veni, 

neinvitite kaj tute sola, al la Insulo Regoso?” 

“Mi estas Ingo, Princo de Pingario,” respondis la

knabo, “kaj mi venis ĉi tien por liberigi miajn ge-

patrojn kaj mian popolon, kiujn vi fie sklavigis.” 

Kiam ili aŭdis tiun aŭdacan parolon granda rido

aŭdiĝis de la amaso da batalistoj, kaj kiam la rido

ĉesis la kapitano diris:

“Vi amas ŝerci, mia beba Princo, kaj la ŝerco

estas ne malbona. Sed kial vi volonte ĵetis vian

kapon en la buŝon de leono? Kiam vi estis libera, 

kial vi ne restis libera? Ni ne sciis ke ni lasis eĉ

unu personon en Pingario\! Sed ĉar vi sukcesis

eskapi de ni, nu, do estas vere afable veni ĉi tien

tute propravole por esti nia sklavo. Kiu estas la

komika dikulo kun vi?” 

“Tiu estas Lia Moŝto, Reĝo Rinkitinko de la

granda Urbo Gilgado. Li akompanis min por

certigi ke vi plene kompensos ĉion ŝtelitan el

Pingario.” 

“Eĉ pli bone\!” ridis Buzubo. “Li estos bela sklavo

por Reĝino Koro, kiu amas tikli dikulojn kaj saltigi

ilin.” 

Reĝo Rinkitinko pleniĝis per hororo kiam li aŭdis

115

Rinkitinko en Oz

tion, sed la Princo respondis aŭdace kiel antaŭe, 

dirante:

“Nin ne timigas fanfaronoj, kredu min; nek ni

estas feblaj kiel vi imagas. Ni havas magiajn povojn

tiel grandajn kaj terurajn ke neniu amaso da batalistoj

povus kontraŭstari nin, kaj tial mi petas vin cedi vian

urbon kaj vian insulon al ni, por ke ni ne dispremu

vin per nia potenco.” 

La knabo parolis tre serioze kaj fervore, sed liaj

vortoj nur vekis novan ridadon. Do dum la homoj

de Regoso ridadis Ingo movis la boaton firme sur la

sablan plaĝon kaj elsaltis. Li ankaŭ helpis Rinki-

tinkon eliri, kaj kiam la kapro sen helpo saltis sur

la sablon, la Reĝo suriris la dorson de Bilbilo, 

tremante iomete interne sed penante aspekti laŭeble

kuraĝa. 

Estis aro da maldelikataj haroj inter la oreloj de la

kapro, kaj tiun Ingo firme tenis per sia maldekstra

mano. La knabo sciis ke la Palruĝa Perlo protektos

ne nur lin sed ĉiun kiun li tuŝas, kontraŭ ĉia damaĝo, 

kaj ĉar Rinkitinko estis rajdanta la kapron kaj Ingo

tenis sian manon sur la besto, la trio ne estus

damaĝebla per io farata de la batalistoj. Sed Kapitano

Buzubo ne sciis tion, kaj la grupo de tri uloj aspektis

116

Ĉapitro Sep

tiel febla kaj ridinda ke li kredis ke estos facile kapti

ilin. Do li turnis sin al siaj soldatoj kaj kun mangesto

diris:

“Kaptu la entrudiĝintojn\!” 

Tuj du aŭ tri el la batalistoj antaŭenpaŝis por obei, 

sed mirige al ili ili ne povis atingi iun el la tri uloj; 

iliaj manoj estis haltigitaj kvazaŭ de nevidebla fera

muro. Sen atenti tiujn provojn kapti, Ingo antaŭeniris

malrapide kaj la kapro sampaŝis kun li. Kaj kiam

Rinkitinko vidis ke li estas sekura kontraŭ damaĝo li

faris unu el siaj grandaj gajaj ridoj, kaj tio alarmis la

batalistojn kaj nervozigis ilin. La okuloj de Kapitano

Bezubo grandiĝis pro surprizo dum la trio senpaŭze

antaŭeniris kaj pelis liajn soldantojn retren; nek li

mem estis libera de teroro pro la magio protektanta

tiujn fremdajn vizitantojn. Rilate al la batalistoj, ili

baldaŭ teroriĝis kaj fuĝis panike suprenirante deklivon

urben, kaj Buzubo devis ĉasi ilin kaj krii

punminacojn antaŭ ol povi haltigi ilin kaj devigi ilin

formi batalvicon. 

Ĉiuj soldatoj de Regoso portis lancojn kaj

pafarkojn kaj sagojn, kaj kelkaj oficiroj havis

glavojn kaj batalhakilojn; do Buzubo ordonis ke ili

restu firme kaj pafu por mortigi la proksimiĝantajn

117

Rinkitinko en Oz

fremdulojn. Tion ili penis fari. Ingo estis la plej

antaŭa, do la batalisto pafis flugon da akraj sagoj

rekte kontraŭ la bruston de la knabo, dum aliaj

ĵetis siajn longajn lancojn kontraŭ lin. 

Ŝajnis al Rinkitinko ke la malgranda Princo nepre

pereos starante antaŭ tiu hajlo de murdaj ĵetaĵoj; sed

la potenco de la Palruĝa Perlo ne dizertis lin, kaj

kiam la sagoj kaj lancoj atingis pozicion tri

centimetron for de lia korpo ili resaltis kaj falis

sendamaĝe ĉe liaj piedoj. Nek Rinkitinko nek Bilbilo

estis eĉ plejete damaĝita, kvankam ili staris tute apud

Ingo. 

Buzubo staris dum momento rigardante la knabon

kaj silente mirante. Post tio, rekonsciiĝinte, li kriis per

laŭta voĉo:

“Denove\! Ĉiuj kune, viroj. Neniu iam defios nian

potencon kaj plu vivos\!” 

Denove flugo da sagoj kaj lancoj rapidis cele la

trion, kaj ĉar multe pli da batalistoj de Regoso jam

grupiĝis kun siaj kompanoj, la aero dum momento

senlumiĝis pro la mortigaj ĵetaĵoj. Sed denove ĉiuj

falis sendanĝere pro la potenco de la Palruĝa Perlo, 

kaj Bilbilo, kiu fariĝis tre kolera pro la provoj damaĝi

lin kaj lian grupon, subite kuris antaŭen, forpuŝante

118

!(images/000085.png)

Rinkitinko en Oz

la tenon de Ingo, kaj kapfrapis la vicon da batalistoj, 

kiuj staradis mirigite de la malsukceso konkeri. 

Surprizite de la atako fare de la kapro, dekduo da

batalistoj ekfalis kune, kriante pro timo, kaj iliaj

kamaradoj, ne sciante kio okazis sed imagante ke iliaj

malamikoj atakas ilin, turnis sin kaj kuris al la urbo

laŭeble plej forte. Bilbilo, ankoraŭ kolera, nur

ĝustatempe kaptis la grandan kapitanon turniĝantan

por sekvi siajn soldatojn, kaj Buzubo unue sterniĝis

kapantaŭe sur la teron, poste ruliĝis du-trifoje, kaj

fine saltis al siaj piedoj kaj kuris kriante, sekvante

siajn venkitajn batalistojn. Tiu kapbato fare de la

kapro estis tre malfacila por Reĝo Rinkitinko, kiu

preskaŭ falis de la dorso de Bilbilo pro la ŝoko de la

bato; sed la malgranda dika Reĝo vindis siajn brakojn

ĉirkaŭ la kolon de la kapro kaj fermis siajn okulojn

kaj tenis laŭeble plej firmege. Nur kiam li aŭdis

Ingon diri triumfe, “Ni venkis en la batalo sen eĉ

unufoje frapi\!” Rinkitinko kuraĝis remalfermi siajn

okulojn. Kaj li vidis la batalistojn kurantaj en la

Urbon Regoson kaj barantaj la pezajn pordegojn, kaj

li multe pli facile spiris pro tiu vidaĵo. 

“Sen eĉ unufoje frapi\!” diris Bilbilo indigne. “Tio

ne estas tute vera, Princo Ingo. Vi ne batalis, mi

120

Ĉapitro Sep

agnoskas tion, sed mi plurfoje batis tute bonrezulte, 

kaj mi pretendas esti konkerinta la malkuraĝajn

batalistojn tute sen helpo.” 

“Vi kaj mi kune, Bilbilo,” diris Rinkitinko milde. 

“Sed kiam vi sekvafoje batkuros, bonvolu akurate

antaŭaverti min, por mi deiru de via dorso kaj povu

aklami vin kiel la solan atakinton.” 

Ĉar neniu nun restis por kontraŭi ilian antaŭ-

eniron, la trio marŝis al la pordegoj de la urbo, kiuj

estis fermitaj kontraŭ ili. La pordegoj estis feraj kaj

peze baritaj, kaj sur la supro de la altaj muroj de la

urbo amaso da batalistoj nun aperis armite per sagoj

kaj lancoj kaj aliaj bataliloj. Ĉar Buzubo iris rekte al

la palaco de Reĝo Goso kaj raportis sian venkiĝon, 

rakontante pri la potenca magio de la knabo kaj de

la dika Reĝo kaj de la kapro, kaj demandis kion fari

ĉisekve. 

La granda kapitano ankoraŭ tremadis pro timo, 

sed Reĝo Goso ne kredis pri magio, kaj nomis

Buzubon malkuraĝa feblulo. Tuj la Reĝo komencis

mem komandi siajn soldatojn, kaj li ordonis ke ili

okupu la murojn kaj pafu mortige se iu el la tri

fremduloj proksimiĝos al la pordegoj. 

Kompreneble nek Rinkitinko nek Bilbilo sciis kiel

121

Rinkitinko en Oz

ili estis protektitaj kontraŭ damaĝo do unue ili emis

malaprobi la ordonon kiun faris la knabo ke la trio

devas resti ĉiam kune kaj oni devas ĉiam tuŝi unu la

alian. Sed kiam Ingo klarigis ke alie lia magio ne

savos ilin de damaĝo, ili akceptis obei, ĉar ili nun

jam vidis sufiĉon por konvinkiĝi ke la Princon vere

protektas ia nevidebla potenco. 

Dum ili proksimiĝis al la pordegoj nova pluvo da

sagoj kaj lancoj descendis sur ilin, kaj same kiel

antaŭe eĉ ne unu ĵetaĵo tuŝis iliajn korpojn. Reĝo

Goso, kiu estis sur la muro, miregis kaj iom

maltrankviliĝis, sed li dependis de la forto de siaj

pordegoj kaj ordonis al siaj soldatoj ke ili plu pafadu

ĝis plene eluziĝos ĉiuj iliaj armiloj. 

Ingo lasis ilin pafadi laŭvole, dum li staris antaŭ

la grandaj pordegoj kaj ekzamenis ilin zorge. 

“Eble Bilbilo povos forbati la pordegojn,” sugestis

Rinkitinko. 

“Ne,” respondis la kapro; “mia kapo estas dura, 

sed ne pli dura ol fero.” 

“Do,” respondis la Reĝo, “ni restu ekstere; precipe

ĉar ni ne povas eniri.” 

Sed Ingo estis tute ne certa ke ili ne povos eniri. 

La pordegoj malfermiĝis internen, kaj tri pezajn

122

Ĉapitro Sep

riglilojn tenis en pozicio fortikaj krampoj nititaj al la

ŝtalaj plakoj. Al la knabo estis dirite ke la potenco de

la Blua Perlo ebligos ke li efektivigu ian ajn fortagon, 

kaj li kredis ke tio estas vera. 

La batalistoj, komandate de Reĝo Goso, ankoraŭ

ĵetadis sagojn kaj sagetojn kaj lancojn kaj hakilojn

kaj grandajn ŝtonojn sur la invadantojn, tute

sensukcese. La tero sub ili estis dense kovrita de

armiloj, sed eĉ ne unu el la tri uloj antaŭ la

pordegoj estis iometete vundita. Kiam ĉio havebla

estis jam ĵetita kaj nenia armilo restis ĉemane, la

mirantaj batalistoj vidis la knabon meti sian ŝultron

kontraŭ la pordegojn kaj disrompi la gigantajn nitojn

kiuj tenis la riglilojn en pozicio. Mil soldatoj ne

povus fari tion, sed la malgranda maldika knabo faris

ĝin ŝajne plenfacile. La pordegoj ekmalfermiĝis kaj

Ingo antaŭenmarŝis en la urbostraton kaj vokis al

Reĝo Goso ke li cedu. 

Sed Goso nun estis tiom timoplena kiel liaj batal-

istoj. Li kaj liaj soldatoj kutimis al militado kaj

rabado kaj ili antaŭe portis teroron en multaj

landojn, sed jen la malgranda knabo, dikulo kaj

kapro ne estis vundeblaj per lia tuta militlerto, lia

abunda armeo kaj miloj da mortigaj armiloj. Krome, 

123

Rinkitinko en Oz

ili ne nur defiis la tutan armeon de Reĝo Goso sed

ili rompis la grandegajn pordojn de la urbo—kvazaŭ

ili konsistus el papero—kaj tia montriĝo de enorma

forto devigis la fireĝon timi pri sia pluvivo. Kiel ĉiuj

tiranoj kaj kaperistoj, Goso estis en sia koro

malkuraĝulo, kaj nun paniko kaptis lin kaj li turnis

sin kaj fuĝis pro la trankvila antaŭeniro de Princo

Ingo el Pingario. La batalistoj estis kiaj sia mastro, 

kaj ĵetinte ĉiujn armilojn trans la muron kaj estante

senhelpaj penante kontraŭi la fremdulojn, ili ĉiuj

svarmis sekvante Goson, kiu forlasis sian urbon kaj

transiris la ponton el boatoj al la Insulo Koregoso. 

Okazis fervorega bataktado inter la malkuraĝaj

batalistoj por transiri la ponton, kaj multaj estis

puŝitaj en la akvon kaj devis naĝi; sed fine ĉiu

batalisto de Regoso atingis la bordon de Koregoso

kaj post tio ili forŝiris la ponton el boatoj kaj tiris

ilin sur sian propran bordon, esperante ke la kvanto

da nekovrita akvo neebligos ke la magiaj invadantoj

sekvu ilin. 

La humilaj citivanoj kaj servistoj de Regoso, kiuj

estis terurataj kaj mistraktataj de la krudaj batalistoj

dum la tuta vivo, ne nur multe miris pro tiu subita

konkeriĝo de siaj mastroj sed multe ĝojis. Dum la

124

!(images/000098.png)

!(images/000104.png)

Rinkitinko en Oz

Reĝo kaj lia armeo fuĝis al Koregoso, la popolanoj

ĉirkaŭbrakis unu la alian kaj dancis ĝoje, kaj post tio

ili turnis sin por vidi kiaj estas la konkerintoj de

Regoso. 

126

!(images/000016.png)

Rinkitinko Grave Eraras

ĈAPITRO 8

La dika Reĝo rajdis sian

kapron tra la stratoj de la

konkerita urbo kaj la

knaba Princo marŝis fiere

apud li, dum ĉiuj homoj

klinis siajn kapojn humile al siaj novaj mastroj, kiujn

ili pretis servi sammaniere kiel Reĝon Goson. 

Eĉ ne unu batalisto restis en la tuta Regoso por

kontraŭi la triumfan trion; la ponto el boatoj estis

detruita; Ingo kaj liaj kompanoj estis ekster

danĝero—almenaŭ provizore. 

La gaja malgranda Reĝo rekonis tiun fakton kaj

127

Rinkitinko en Oz

ĝojis ĉar li eskapis ĉian damaĝon dum la batalo. Kiel

ĉio okazis tion li ne sciis, eĉ ne povis diveni, sed li

kontentis esti sekura kaj libera ekposedi la urbon de

la malamikoj. Do, pasante tra la vicojn da respekto-

plenaj civitanoj survoje al la palaco, la Reĝo puŝis

sian kronon iomete retren sur sia kalva kapo kaj

kunfaldis siajn brakojn kaj kantis per sia plej bona

voĉo la ĉisekvajn liniojn:

“Ho, jen la armeo de Reĝ’ Rinkitink’\! 

Ĝi estas negranda, kaj eĉ ne el zink’\! 

Malamikojn ĝi traktis pli tuje ol ink’—

Rink-i-tink, tink-i-tink, tink\! 

Heroa la Reĝo, kaj ankaŭ Bilbil’; 

Malamikoj forkuris ade po mil; 

Ĉar venkis la ulojn vivanta batil’—

Rink-i-tink, tink-i-tink, tink\!” 

“Kial vi ne iomete kreditas Ingon?” demandis la

kapro. “Se mi ĝuste memoras, li mem faris parton de

la konkerado.” 

“Tiel estis,” respondis la Reĝo, “kaj tial mi konigas

laŭdon al ni, Bilbilo. Kiuj malplej agas, ofte plej laŭte

proklamas sin kaj tiel ricevas la plejan gloron. Ingo

128

Ĉapitro Ok

faris tiom ke ekzistas danĝero ke oni opinios lin pli

grava ol ni, do plej bone estas tute ne mencii lin.” 

Kiam ili atingis la palacon, kiu estis giganta

konstruaĵo, plene meblita per reĝaj grandiozaĵoj, Ingo

formale ekposedis ĝin kaj ordonis al la domestro ke

li gvidu ilin al la plej belaj ĉambroj en la konstruaĵo. 

Estis multaj plaĉaj ĉambraroj, sed Rinkitinko proponis

al Ingo ke ili kune uzu unu el la plej grandaj

litĉambroj. 

“Ĉar,” diris li, “ni ne certas ke olda Goso ne

revenos kaj provos rekapti sian urbon, kaj necesas

memori ke mi ne havas protektan magion. Se venos

danĝero dum mi estas sola, mi povos esti facile

mortigita aŭ kaptita, sed se vi estos apud mi vi povos

savi min kontraŭ damaĝo.” 

La knabo rekonis la saĝecon de tiu plano, kaj

elektis belan grandan litĉambron sur la dua etaĝo de

la palaco, kaj ordonis ke oni enmetu kaj pretigu du

orajn litojn por Reĝo Rinkitinko kaj li mem. Al

Bilbilo li donis ĉambraron alifianke de la palaco, kie

servistoj portis al la kapro freŝtonditan herbon kiel

manĝaĵon kaj faris por li molan liton sur kiu kuŝi. 

Tiun vesperon la knaba Princo kaj la dika Reĝo

festenis tre formale en la altkupola manĝhalo de la

129

Rinkitinko en Oz

palaco, kie kvardek servistoj servis ilin. La reĝa

ĉefkuiristo, fervora favorigi la konkerintojn de Regoso, 

preparis siajn plej elegantajn kaj plej gustoplenajn

manĝaĵojn por ili, kiujn Rinkitinko manĝis tre

grandapetite kaj trovis tiel bonegaj ke li ordonis venigi

la reĝan ĉefkuiriston en la bankedhalon kaj donacis

al li oran butonon kiun la Reĝo tondis de sia propra

jako. 

“Vi nepre akceptu ĝin,” diris li al la ĉefkuiristo, 

“ĉar mi mem tiom manĝis ke mi tute ne plu povas

uzi tiun malsupran butonon.” 

Al Rinkitinko multege plaĉis denove loĝi en

komforta palaco kaj manĝi ĉe bone provizita tablo. 

Lia ĝojo pligrandiĝis ĉiumomente, tiel ke post kelka

tempo li fariĝis tiel gaja kaj feliĉa kiel antaŭ la

detruiĝo de Pingario. Kaj, kvankam li estis multe

timoplena dum la defio fare de Ingo je la armeo de

Reĝo Goso, li nun komencis fari ŝercon el ĝi. 

“Nu, mia knabo,” diris li, “vi vipis la grandan

nigrabarban Reĝon ĝuste kvazaŭ li estus lernejano, eĉ

kvankam vi uzis tute nenian militecan armilon. Li

humiliĝis pro timo al via magio, kaj tio memorigas

al mi ke mi devas postuli ke vi klarigu. Kiel vi faris

tion, Ingo? Kaj el kie venis la mirinda magio?” 

130

!(images/000115.png)

Rinkitinko en Oz

Eble la Princo saĝe agus se li klarigus la rolon de

la magiaj perloj, sed tiumomente li ne emis fari tion. 

Anstataŭe, li respondis:

“Paciencu, Via Moŝto. La sekreto ne apartenas al

mi, do bonvolu ne peti ke mi konigu ĝin. Ĉu ne

sufiĉas, por nun, ke la magio savis vin kontraŭ la

morto hodiaŭ?” 

“Ne kredu min sendanka,” respondis la Reĝo

fervore. “Miliono da lancoj falis sur min de la muro, 

kaj pluraj ŝtonoj grandaj kiel montoj, tamen neniu el

ili eĉ vundis min\!” 

“La ŝtonoj ne estis grandaj kiel montoj, sinjoro,” 

diris la Princo ridetante. “Ili estis, efektive, ne pli

grandaj ol via kapo.” 

“Ĉu vi estas certa pri tio?” demandis Rinkitinko. 

“Plene certa, Via Moŝto.” 

“Kiom trompas aspektoj\!” ĝemis la Reĝo. “Ĉi tiu

kvereleto memorigas al mi la rakonton pri Tom Tiko, 

kiun mia patro ofte rakontis al mi.” 

“Mi neniam aŭdis tiun rakonton,” Ingo respondis. 

“Nu, kiel li rakontis ĝin, ĝi estas tia:

“Tom eliris kaj rigardis, 

Petola kulo lin ekgardis; 

132

Ĉapitro Ok

Sed Tom ne sciis ke jen kul’, 

‘Jen kato\!’ diris lia okul’. 

“Ĝi pikis, vere granda ĝi\! 

‘Ĉu porko?’ sin demandis li. 

Li tiam aŭdis ĝin muĝanta, 

Kaj kriis: ‘Ho, ja elefanta\!’

“Sed—jen de l’ kulo reelflugo

Doloro ĉesis en la pugo, 

Li diris: ‘Estis, ho okul’, 

Malgranda, eta, eta pul’.’ ” 

“Vere,” diris Ingo, ridante, “la kulo estis tre simila

al la ŝtonoj kiuj ŝajnis grandaj kiel montoj.” 

Post sia manĝo ili inspektis la palacon, kiu estis

plena de rabaĵoj ŝtelitaj de Reĝo Goso el multaj

nacioj. Sed la tageventoj lacigis ilin kaj ili enlitiĝis

frue en sia granda dormoĉambro. 

“En la mateno,” diris la knabo al Rinkitinko, dum

li senvestis sin por enlitiĝi, “mi komencos serĉi miajn

patron kaj patrinon kaj la Pingarianojn. Kaj, trovinte

kaj savinte ilin, ni ĉiuj reiros hejmen, kaj estos feliĉaj

kiel antaŭe.” 

133

Rinkitinko en Oz

Ili zorge riglis la pordon de sia ĉambro, por ke

neniu eniru, kaj poste eniris siajn litojn, kie Rinki-

tinko tuj endormiĝis. La knabo kuŝis veka dum kelka

tempo pripensante la tagaventurojn, sed baldaŭ ankaŭ

li endormiĝis, kaj tiom laca estis li ke nenio ĝenis

lian dormon ĝis li vekiĝis la sekvan matenon kiam

sunradio lumis en liajn okulojn, rampinte en la

ĉambron tra la malferma fenestro apud la lito de

Reĝo Rinkitinko. 

Decidinte komenci serĉi siajn gepatrojn tute sen

nenecesa prokrasto, Ingo tuj eliris la liton kaj

komencis vesti sin, dum Rinkitinko, en la alia lito, 

ankoraŭ dormis pace. Sed kiam la knabo surmetis

ambaŭ siajn ŝtrumpojn kaj komencis serĉi siajn ŝuojn, 

li povis trovi nur unu. La maldekstra ŝuo, en kiu estis

la Palruĝa Perlo, mankis. 

Plena de maltrankvilo pro tiu trovo, Ingo traserĉis

la tutan ĉambron, serĉante sub la litoj kaj divanoj kaj

seĝoj kaj malantaŭ la drapiraĵoj kaj en la anguloj kaj

en ĉiu alia ebla loko kie ŝuo povus esti. Li provis la

pordon, kaj trovis ĝin ankoraŭ riglita; do, pli kaj pli

maltrankvile, la knabo devis agnoski ke la valora ŝuo

ne estas en la ĉambro. 

Kun koro forte batanta li vekis sian kompanon. 

134

!(images/000092.png)

Rinkitinko en Oz

“Reĝo Rinkitinko,” diris li, “ĉu vi scias kio okazis

al mia maldekstra ŝuo?” 

“Via ŝuo\!” krietis la Reĝo, larĝe oscedante kaj

frotante siajn okulojn por eligi la dormon. “Ĉu vi

perdis ŝuon?” 

“Jes,” diris Ingo. “Mi serĉis ĉie en la ĉambro, kaj

ne povas trovi ĝin.” 

“Sed kial ĝeni min pri tia trivialaĵo?” demandis

Rinkitinko. “Ŝuo estas nur ŝuo, kaj vi facile ricevos

novan. Sed, jen\! Eble vian ŝuon mi ĵetis kontraŭ la

katon dum la nokto.” 

“La katon\!” kriis Ingo. “Kio okazis?” 

“Nu, dum la nokto,” klarigis Rinkitinko, sidiĝante

kaj komencante vesti sin, “min vekis la miaŭado de

kato sidanta sur muro de la palaco tuj ekster mia

fenestro. Ĉar la bruo ĝenis min, mi en la mallumo

etendis manon kaj prenis ion kaj ĵetis ĝin kontraŭ la

katon, por fortimigi la beston. Mi ne sciis kion mi

ĵetas, kaj mi estis tro dormema, do ne gravis al mi; 

sed verŝajne mi ĵetis vian ŝuon, ĉar nun ĝi mankas.” 

“Do,” diris la knabo, per senespera voĉtono, “via

malzorgemo ruinigis min kaj ankaŭ vin, Reĝo Rinki-

tinko, ĉar en tiu ŝuo estis kaŝita la magia forto kiu

protektis nin kontraŭ danĝero.” 

136

!(images/000037.jpg)

Ĉapitro Ok

La vizaĝo de la Reĝo fariĝis tre seriozaspekta kiam

li aŭdis tion kaj li nelaŭte fajfis pro surpriziĝo kaj

bedaŭro. 

“Jadi\! Kial vi ne avertis min pri tio?” li demandis

tre malkviete. “Kaj kial vi gardis tiom necesan povon

en malnova ŝuo? Kaj kial vi ne metis la ŝuon sub

kapkusenon? Vi ege eraris, mia knabo, kiam vi ne

konfidis la sekreton al mi, via fidela amiko, ĉar

tiuokaze la ŝuo ne estus nun perdita.” 

Al ĉio ĉi Ingo ne povis respondi. Li sidis sur la flanko

de sia lito, kun pendanta kapo, plene senkonsola, kaj

vidante tion, Rinkitinko kompatis lin pro lia malfeliĉo. 

“Sed jen\!” kriis la Reĝo; “ni tuj eliru kaj serĉu la

ŝuon kiun mi ĵetis kontraŭ la katon. Sendube ĝi

ankoraŭ nun kuŝas sur la korto de la palaco.” 

Tiu propono vigligis la knabon. Li tuj malfermis

la pordon kaj havante sur siaj piedoj nur ŝtrumpojn

li kuris malsupren laŭ la ŝtuparo, tuj sekvate de

Rinkitinko. Sed kvankam ili serĉis ambaŭflanke de la

muro de la palaco kaj en ĉiu ebla fendeto kaj angulo

kie ŝuo povus troviĝi, ili malsukcesis trovi ĝin. 

Post duonhoro da zorga serĉado la knabo diris

lamente:

“Nepre iu trapasis, dum ni dormis, kaj prenis la

137

Rinkitinko en Oz

necesegan ŝuon, ne sciante ĝian valoron. Por ni, Reĝo

Rinkitinko, ĉi tio estos aĉa misfortuno, ĉar nin

ĉirkaŭas danĝeroj kontraŭ kiuj ni nun havas nenian

protekton. Bonfortune mi havas ankoraŭ la alian

ŝuon, en kiu estas la magia povo kiu donas al mi

forton; do ne ĉio estas perdita.” 

Kaj li rakontis al Rinkitinko, per nemultaj vortoj, 

la sekreton pri la mirindaj perloj, kaj kiel li retrovis

ilin en la ruinoj kaj kaŝis ilin en siaj ŝuoj, kaj kiel

ili ebligis al li forpeli Reĝon Goson kaj liajn soldatojn

el Regoso kaj kapti la urbon. La Reĝo miregis, kaj

post la fino de la rakonto li diris al Ingo:

“Kion vi faris pri la alia ŝuo?” 

“Nu, mi lasis ĝin en nia litĉambro,” respondis la

knabo. 

“Do mi konsilas ke vi tuj iru preni ĝin,” pludiris

Rinkitinko “ĉar nin forte ĉagrenus perdi la duan ŝuon, 

kaj ne nur tiun kiun mi ĵetis kontraŭ la katon.” 

“Vi pravas\!” kriis Ingo, kaj ili retrorapidis al sia

litĉambro. 

Enirante la ĉambron ili trovis maljunulinon

balanta kaj disflugiganta multan polvon. 

“Kie estas mia ŝuo?” demandis la Princo, malkviete. 

La maljunulino ĉesis balai kaj rigardis lin stulte, 

138

Ĉapitro Ok

ĉar ŝi ne estis tre inteligenta. 

“Ĉu vi parolas pri la sola senpara ŝuo kuŝinta sur

la planko kiam mi eniris?” ŝi fine demandis. 

“Jes—jes\!” respondis la knabo. “Kie ĝi estas? Diru

al mi kie ĝi estas\!” 

“Nu, mi ĵetis ĝin en la rubaĵojn, ekster la

malantaŭa barilo,” diri ŝi, “ĉar ĝi estis nur sola ŝuo

senpara, do ĝi estas tute senutila.” 

“Montru al ni la vojon al la rubaĵoj—tuj\!” ordonis

la knabo severe, ĉar lin multe timigis tiu nova mis-

fortuno minacanta lin. 

La maljunulino forlamis kaj ili sekvis ŝin, 

konstante urĝante ŝin rapidi; sed kiam ili atingis la

rubaĵojn neniu ŝuo troveblis. 

“Estas terure\!” lamentegis la juna Princo, preta

plori pro la perdo. “Ni nun estas plene ruinigitaj, kaj

subigitaj al niaj malamikoj. Nek mi povos liberigi

miajn karajn patron kaj patrinon.” 

“Nu,” respondis Rinkitinko, apogante sin per mal-

nova barelo kaj aspektante tre solena, “la okazo estas

certe misfortuna, negrave kiel ni rigardas ĝin. Mi

supozas ke iu trapasis ĉi tie kaj, vidinte la ŝuon en

la rubaĵoj, forportis ĝin. Sed neniu povus scii pri la

magia povo kiun la ŝuo enhavas kaj sekve ne uzos

139

Rinkitinko en Oz

ĝin kontraŭ ni. Mi kredas, Ingo, ke ni devas de nun

dependi de niaj intelektoj por liberigi nin el nia nuna

katastrofa situacio.” 

Kun malĝojaj koroj ili reiris al la palaco, kaj

enirinte malgrandan ĉambron kie neniu povis observi

ilin aŭ aŭdi ilin, la knabo prenis la Blankan Perlon

el ĝia silka sako kaj tenis ĝin apud sia orelo, kaj

demandis:

“Kion mi faru nun?” 

“Informu neniun pri via perdo,” respondis la Voĉo

de la Perlo. “Se viaj malamikoj ne scios ke vi estas

senpova, ili timos vin same kiel ĝis nun. Gardu la

sekreton, estu pacienca, kaj ne timu\!” 

Ingo obeis tiun konsilon kaj ankaŭ avertis Rinki-

tinkon diri nenion al iu ajn pri la perdiĝo de la ŝuoj

kaj la magiaj povoj en ili. Li alvokis la ŝufariston de

Reĝo Goso, kiu baldaŭ portis al li novan paron da

ruĝaj ledaj ŝuoj kiuj tre bone taŭgis al li. Metinte ilin

sur siajn piedojn, la Princo, akompanate de la Reĝo, 

komencis marŝi tra la urbo. 

Kien ajn ili iris oni klinis sin profunde antaŭ la

konkerinto, kvankam kelkaj, memorante la teruran

forton de Ingo, forkuris timante kaj tremante. Ili

kutimis al severaj mastroj kaj ankoraŭ ne sciis kiel ilin

140

!(images/000080.png)

Ĉapitro Ok

traktos la posteulo de Reĝo Goso. Ĉar ne estis bezono

uzi la povojn montritajn dum la antaŭa tago, lian

nunan senhelpecon ne suspektis iu ajn el la Regosanoj, 

kiuj ankoraŭ konsideris lin mirinda magiisto. 

Ingo ne kuraĝis perforte eniri la minojn, nun-

tempe, nek li povis provi konkeri la Insulon

Koregoso, kie lia patrino estas sklavigita; do li

komencis prireguligi la Urbon Regoso, kaj establinte

sin tre pompe en la reĝa palaco li komencis regi la

popolon afable, komplezante al eĉ la plej humilaj

homoj. 

La Reĝo de Regoso kaj liaj sekvantoj transsendis

spionojn al la insulo kiun ili forlasis dum sia fuĝo, 

kaj tiuj spionoj retroiris por informi ke la terura

knaba konkerinto ankoraŭ okupas la urbon. Tial

neniu el ili provis reiri al Regoso sed daŭris loĝi sur

la najbara urbo Koregoso, kie ili pasigis la tagojn time

kaj treme, kaj penis komploti kaj plani metodojn

superforti la Princon de Pingario kaj la dikan Reĝon

de Gilgado. 

141

!(images/000053.png)

Donaco por Zella

ĈAPITRO 9

Nu, okazis, tiun matenon

dum tiu sama tago kiam

la Princo de Pingario

spertis la perdiĝon de siaj

senprezaj 

ŝuoj, 

ke

hazarde laŭlonge de la vojo kiu bordis la flankon de

la reĝa palaco, marŝis malriĉa braĝobruligisto nomata

Nikoroĉjo, kiu intencis reiri al sia hejmo en la arbaro. 

Nikoroĉjo kunportis hakilon kaj faskon da torĉoj

sur sia ŝultro kaj li marŝis rigardante la teron, ĉar li

estis profunde pensanta pri la stranga maniero laŭ kiu

potenca Reĝo Goso kaj lia urbo estis konkeritaj de

142

Ĉapitro Naŭ

knaba Princo kiu venis el Pingario. 

Subite la braĝobruligisto ekvidis ŝuon kuŝantan sur

la tero, tuj preter la alta muro de la palaco kaj rekte

antaŭ li. Li prenis ĝin kaj, vidinte ke ĝi estas bela

ŝuo, kvankam multe tro malgranda por lia propra

piedo, li metis ĝin en sian poŝon. 

Nelonge poste, ĉirkaŭirinte angulon de la muro, 

Nikoroĉjo atingis rubaĵaron kie, kuŝanta inter amaso

da rubaĵoj, estis alia ŝuo—la parulo de tiu kiun li

jam antaŭe trovis. Ankaŭ tiun li metis en sian poŝon, 

dirante al si:

“Nun mi havas belan paron da ŝuoj por mia filino

Zella, al kiu multe plaĉos trovi ke mi portis al ŝi

donacon el la urbo.” 

Kaj dum la braĝobruligisto turnis sin en la arbaron

kaj paŝadis laŭ la pado cele sian hejmon, Ingo kaj

Rinkitinko ankoraŭ serĉadis la mankantajn ŝuojn. 

Kompreneble ili ne sciis ke Nikoroĉjo trovis ilin, nek

la honestulo supozis ke li prenis ion pli valoran ol

paron da forĵetitaj ŝuoj kiujn neniu deziras. 

Nikoroĉjo devis marŝi plurajn kilometrojn tra la

arbaro antaŭ ol povi atingi la malgrandan kabanon el

ŝtipoj kie atendas lian revenon lia edzino kaj ankaŭ

lia filineto Zella, sed li kutimis al longa marŝado kaj

143

Rinkitinko en Oz

paŝadis laŭ la pado gaje fajfante por distri sin. 

Malmultaj homoj, kiel mi jam diris, iam trairis la

senlumajn kaj kunplektiĝintajn arbarojn de Regoso, 

krom por iri al la minoj en la pretera monto, ĉar

multaj danĝeraj bestoj kaŝis sin en la sovaĝaj

ĝangaloj, kaj Reĝo Goso neniam sciis, kiam li sendis

mesaĝiston al la minoj, ĉu aŭ ne tiu sekure alvenos

tien. 

Tamen la braĝobruligisto bone konis la sovaĝan

arbaron, kaj precipe tiun parton ĝian kuŝantan inter

la urbo kaj lia hejmo. Ĝi estis la plejamata loĝejo de

la feroca besto Ĉogenmugero, timegata de ĉiu loĝanto

de la Insulo Regoso. Ĉogenmugero estis tiom olda ke

ĉiu opiniis ke sendube ĝi estas tie ekde la kreiĝo de

la mondo, kaj ĉiun jaron de ĝia vivo la gigantaj

skvamoj kiuj kovras ĝian korpon fariĝis pli densaj kaj

pli duraj kaj ĝiaj makzeloj fariĝis pli larĝaj kaj ĝiaj

dentoj fariĝis pli akraj kaj ĝia apetito fariĝis pli

vorema ol iam antaŭe. 

Dum antaŭaj epokoj estis multaj drakoj en Regoso, 

sed Ĉogenmugero tiom amis la drakojn ke li manĝis

ĉiujn jam antaŭ longe. Estis ankaŭ grandaj serpentoj

kaj krokodiloj en la arbarmarĉoj, sed ĉiun voris la

malsata Ĉogenmugero. La popolo de Regoso bone

144

!(images/000102.png)

Rinkitinko en Oz

sciis ke ne utilas kontraŭi la Grandan Beston, do

kiam iu el ili misfortune renkontis ĝin li kalkulis sin

jam pereinta. 

Ĉion ĉi Nikoroĉjo bone sciis, sed la sorto ĉiam

favoris lin dum liaj veturoj tra la arbaro, kaj kvankam

li fojfoje renkontis multajn sovaĝajn bestojn kaj

batalis ilin per sia akra hakilo, ĝis tiu tago li neniam

renkontis la teruran Ĉogenmugeron. Efektive, li tute

ne pensadis pri la Granda Besto dum li marŝis, sed

subite li aŭdis la bruadon de rompiĝantaj arboj kaj

sentis tremadon de la tero kaj vidis la gigantajn

makzelojn de Ĉogenmugero malfermiĝi antaŭ li. 

Tiam Nikoroĉjo kalkulis sin pereinta kaj lia koro

preskaŭ ĉesis batadi. 

Li kredis ke ne eblas eskapi. Neniu iam kuraĝis

kontraŭi Ĉogenmugeron. Sed Nikoroĉjo malvolis

morti sen montri al la monstro, iumaniere, ke li estas

manĝata malgraŭ protestoj. Do li levis sian hakilon

kaj faligis ĝin sur la ruĝan etendiĝantan langon de la

monstro—kaj plene fortranĉis ĝin\! 

Dummomente la braĝobruligisto apenaŭ kredis

kion vidas liaj okuloj, ĉar li nenion sciis pri la perloj

kiujn li portas en sia poŝo nek pri la magia povo kiun

ili donas al lia brako. Tamen, lia sukceso kuraĝigis

146

Ĉapitro Naŭ

lin denove bati, kaj ĉifoje la giganta skvamokovrita

makzelo de Ĉogenmugero estis splitita kaj la besto

kriegis pro teruriĝoplena kolero. 

Nikoroĉjo deprenis sian mantelon, por ebligi al si

pli libere agi, kaj li komencis fervore reatakadi. Sed

nun la hakilon ŝajnis rezisti la malmolaj skvamoj kaj

ĝi tute ne damaĝis ilin. La besto antaŭeniris kun

kolere gapantaj fiokuloj, kaj Nikoroĉjo ekprenis sian

mantelon kaj metis ĝin sub sian brakon kaj turnis sin

por fuĝi. 

Tiu estis malsaĝa ago, ĉar Ĉogenmugero povis kuri

kiel la vento. Post momento ĝi atingis la braĝobrulig-

iston kaj ekkunpremis siajn kvar vicojn de akraj

dentoj. Sed ili ne tuŝis Nikoroĉjon, ĉar li ankoraŭ

tenis firme sian mantelon proksima al sia korpo, kaj

en la poŝo de la mantelo estis la ŝuoj de Ingo, kaj

en la pintoj de la ŝuoj estis la magiaj perloj. Trovinte

sin sendifekta, Nikoroĉjo surmetis sian mantelon, 

denove prenis sian hakilon, kaj post nelonge jam

dispecigis Ĉogenmugeron—tasko kiu montriĝis ne

nur facila sed tre agrabla. 

“Sendube mi estas la plej forta homo en la tuta

mondo\!” pensis la braĝobruligisto, dum li fiere

rekomencis marŝi, “ĉar Ĉogenmugero estas la

147

Rinkitinko en Oz

teroranto de Regoso ekde la komenco de la mondo, 

kaj nur mi sola kapablis detrui la beston. Tamen estas

kurioze ke neniam antaŭ nun mi trovis kiom forta

persono mi estas.” 

Li renkontis neniun plian aventuron kaj je la

tagmezo li atingis malgrandan klaran spacon en la

arbaro kie staras lia modesta kabano. 

“Bonan informon\! Mi havas bonegajn informojn

por vi,” li kriis, dum liaj edzino kaj filineto venis

saluti lin. “Reĝo Goso estas konkerita de knaba

Princo de la fora insulo Pingario, kaj mi hodiaŭ

mem—sen helpo—detruis Ĉogenmugeron per la forto

de mia brako.” 

Tio ja estis bonega informo. Ili kondukis

Nikoroĉjon en la domon kaj sidigis lin en fotelon kaj

devigis lin diri ĉion kion li scias pri la Princo de

Pingario kaj la dika Reĝo de Gilgado, kaj ankaŭ la

detalojn de sia mirinda batalo kontraŭ potenca

Ĉogenmugero. 

“Kaj nun, mia filino,” diris la braĝobruligisto, kiam

li jam la trian fojon rakontis ĉiujn siajn informojn, 

“jen bela donaco kiun mi portis al vi el la urbo.” 

Dirante tion li tiris la ŝuojn el la poŝo de sia

mantelo kaj transdonis ilin al Zella, kiu dekdufoje

148

!(images/000061.png)

Rinkitinko en Oz

kisis lin kiel page kaj al kiu multe plaĉis la donaco. 

La knabineto neniam antaŭe surhavis ŝuojn, ĉar ŝiaj

gepatroj estis tro malriĉaj kaj ne povis aĉeti tiajn

luksaĵojn por ŝi, do nun, posedi ilin, kiuj ne estis

multe uzitaj, ĝojplenigis la koron de la infano. Ŝi

admiris la ruĝan ledon kaj la gracian bukliĝon de la

pintaj piedfingroj. Kiam ŝi provis ilin sur siaj piedoj, 

ili taŭgis kvazaŭ specife faritaj por ŝi. 

La tutan posttagmezon, dum ŝi helpis sian

patrinon prizorgi la domon, Zella pensadis pri siaj

belaj ŝuoj. Ili ŝajnis pli gravaj al ŝi ol la veno al

Regoso de la konkeranta Princo de Pingario, aŭ eĉ la

morto de Ĉogenmugero. 

Kiam Zella kaj ŝia patrino ne laboris en la kabano, 

kuirante aŭ kudrante, ili ofte traserĉis la najbaran

arbaron por trovi mielon kiun la sovaĝaj abeloj lerte

kaŝis en kavaj arboj. La tagon post la reveno de

Nikoroĉjo, dum ili eliris denove serĉi mielon, Zella

decidis surmeti siajn novajn ŝuojn, ĉar ili protektos

ŝiajn piedojn kontraŭ la vergetoj kiuj kovras la teron. 

Ŝi kutimis al la vergetoj, kompreneble, sed kiel utilas

belaj komfortaj ŝuoj, se oni ne uzas ilin? 

Do ŝi dance promenis, tre feliĉe, sekvate de sia

patrino, kaj baldaŭ ili atingis arbon en kiu estas

150

Ĉapitro Naŭ

profunda kavaĵo. Zella enmetis siajn manon kaj

brakon en la spacon kaj trovis la arbon plena de

mielo, do ŝi komencis elfosi ĝin per ligna padeleto. 

Ŝia patrino, kiu tenis la sitelon, subite kriis averte:

“Atentu, Zella; la abeloj venas\!” kaj tuj la bonulino

kuris rapide cele la domon por eskapi. 

Tamen Zella ne havis tempon pli ol sufiĉe por turni

sian kapon kiam densa abelsvarmo ekĉirkaŭis ŝin, kaj

la abeloj koleris ĉar ili trovis ŝin ŝtelanta ilian mielon

kaj ili firme\* intencis piki la knabinon pune. Ŝi konis

la danĝeron kaj anticipis grave vundiĝi per la amaso

da pikantaj abeloj, sed surprize al ŝi la bestetoj ne

kapablis flugi sufiĉe proksimen al ŝi por puŝi siajn

sagetsimilajn pikojn en ŝian karnon. Ili svarmadis

ĉirkaŭ ŝi kvazaŭ obskura nubo, kaj ilia kolera zumado

estis terursona, sed la knabineto restis nevundita. 

Ekrekonante tion, Zella ne plu timis sed plu

elĉerpis mielon ĝis ŝi havis ĉiom kiom estis en la

arbo. Post tio ŝi reiris al la kabano, kie ŝia patrino

ploradas kaj lamentas la sorton de sia amata infano, 

kaj la bonulinon multe mirigis la trovo ke Zella

eskapis senvunde. 

Denove ili eniris la arbaron por serĉi mielon, kaj

kvankam la patrino ĉiam forkuris kiam ajn la abeloj

151

Rinkitinko en Oz

alproksimiĝis, Zella tute ne atentis la bestetojn sed

daŭris labori, tiel ke antaŭ la horo por la

vespermanĝo la siteloj estis denove superfluantaj per

bongustega mielo. 

“Pro tia bonfortuno kiel hodiaŭ,” diris ŝia patrino, 

“ni baldaŭ kolektos sufiĉan mielon por ke vi portu

ĝin al Reĝino Koro.” Ĉar montriĝas ke la fireĝino tre

amis mielon kaj Zella kutimis, unufoje dum ĉiu jaro, 

iri al la Urbo Koregoso, por porti al la Reĝino

provizon da dolĉa mielo por ŝia tablo. Kutime ŝi

alportis nur unu sitelon. 

“Sed ĉifoje,” diris Zella, “mi povos alporti du

sitelojn al la Reĝino, kiu certe pagos bonan prezon

pro ĝi.” 

“Estas vere,” respondis ŝia patrino, “kaj, ĉar la

knaba Princo eble ekpensos konkeri Koregoson kaj ne

nur Regoson, mi opinias ke estos plej bone ke vi

komencu vian veturon al Reĝino Koro morgaŭ

matene. Ĉu vi ne akordas kun mi, Nikoroĉjo?” ŝi

pludiris, turnante sin al sia edzo, la braĝobruligisto, 

kiu vespermanĝas. 

“Mi samopinias,” li respondis. “Se Zella iru al la

Urbo Koregoso, estos bone ke ŝi komencu morgaŭ

matene.” 

152

!(images/000018.png)

La Ruzeco de Reĝino Koro

ĈAPITRO 10

Estu certa ke al la Reĝino

de Koregoso tute ne

plaĉis ke Reĝo Goso kaj

ĉiuj liaj batalistoj loĝas

en ŝia urbo post sia fuĝo

el sia propra urbo. Ili estis sovaĝnaturaj kaj

kverelemaj viroj ĉiam, kaj ilia temperamento ne

pliboniĝis post ilia konkeriĝo fare de la Princo de

Pingario. Krome, ili voradis la manĝprovizaĵojn de

Reĝino Koro kaj troplenigis la domojn de ŝiaj propraj

regatoj, kiuj grumblis kaj plendis ĝis ilia Reĝino plene

enuis pro tio. 

153

Rinkitinko en Oz

“Fi\!” ŝi diris al sia edzo, Reĝo Goso, “vi estas pelita

el via urbo de knabo, ridinde dika Reĝo kaj virkapro\! 

Kial vi ne reiras batali ilin?” 

“Neniu homo povas batali kontraŭ la povoj de

magio,” respondis la Reĝo per malafabla voĉo. “Tiu

knabo aŭ estas feo aŭ protektata de feoj. Ni eskapis

vivaj nur ĉar ni hastis forkuri; sed se ni reirus al

Regoso, la sama terura povo kiu rompegis la

urbopordegojn disatomigus nin.” 

“Ba\! vi estas kovardo\!” kriis la Reĝino, moke. 

“Mi ne estas kovardo,” diris la granda Reĝo. “Mi

mortigis enbatale dekojn da malamikoj miaj; per la

forto de mia glavo kaj mia bona dekstra brako mi

konkeris multajn naciojn; kaj dum mia tuta vivo

homoj timas min. Sed neniu kuraĝus fronti la

gigantan povon de la Princo de Pingario, eĉ kvankam

li estas nur knabo. Tio ne estus kuraĝo, tio estus

malsaĝo.” 

“Do frontu lian povon per ruzemo,” sugestis la

Reĝino. “Akceptu mian konsilon, kaŝe transiru al

Regoso dum la nokto, kiam estos obskure, kaj kaptu

aŭ detruu la knabon dum li dormas.” 

“Neniu armilo povas tuŝi lian korpon,” estis la

respondo. “Lia vivo estas sorĉita kaj li ne estas

154

!(images/000072.jpg)

Ĉapitro Dek

damaĝebla.” 

“Ĉu la dika Reĝo posedas magiajn povojn, aŭ la

kapro?” demandis Koro. 

“Mi kredas ke ne,” diris Goso. “Ni ja ne povus

damaĝi ilin, same kiel ne la knabon, sed ili ne ŝajnis

havi nekutiman forton, kvankam la kapo de la kapro

estas pli dura ol murrompilo.” 

“Nu,” meditis la Reĝino, “certe eblas iel konkeri

tiun feblan knabon. Se vi timas entrepreni la taskon, 

mi mem iros. Per ia ruzo mi sukcesos kapti lin. Li

ne kuraĝos defii Reĝinon kaj nenia magio povas

kontraŭstari la ruzemon de virino.” 

“Agu laŭvole,” respondis la Reĝo, figrimacante, “kaj

se vi pendiĝos per la dikfingroj aŭ estos ĵetita en

karceron, vi estos juste rekompencita pro via supozo

ke vi povos sukcesi kie trejnita batalisto ne aŭdacas

eĉ provi.” 

“Mi ne timas,” respondis la Reĝino. “Nur soldatoj

kaj tiranemuloj estas kovardaj.” 

Malgraŭ tiu aserto, Reĝino Koro ne estis tiel

kuraĝa kiel ruza. Dum pluraj tagoj ŝi pripensis tiun

aŭ tiun planon, kaj penis decidi kiu plano plej

verŝajne sukcesus. Ŝi neniam vidis la knaban Princon

sed ŝi aŭdis tiom da rakontoj pri li de la venkitaj

155

Rinkitinko en Oz

batalistoj, kaj precipe de Kapitano Buzubo, ke ŝi sciis

respekti lian povon. 

Insigate de la scio ke ŝi neniam povos forsendi

siajn nebonvenajn gastojn antaŭ ol Princo Ingo

estos superregita kaj Regoso reakirita por Reĝo

Goso, la Reĝino de Koregoso fine decidis fidi la

fortunon kaj sian propran intelekton por venki

naivan knabon, negrave kiom fortan. Ingo ne povus

suspekti kion ŝi faros, ĉar ŝi mem ne sciis. Ŝi

intencis agi aŭdace kaj fidi al la ŝanco ke ŝi

venkos. 

Estas evidente ke se la ruzema Reĝino scius ke

Ingo perdis ĉiun sian magion, ŝi ne dediĉus tiom

da tempo al la simpla temo kiel kapti lin, sed

kiel ĉiuj aliaj ŝin imponis la miriga montro de

povo kiun li faris konkerante Regoson, kaj estis

nenia kialo kredi ke la knabo estas malpli forta

nun. 

Unu matenon Reĝino Koro kuraĝe eniris boaton, 

kaj, kunprenante kvar virojn kiel eskorton kaj

gardistojn, ŝi estis remita trans la mallarĝan markolon

al Regoso. Princo Ingo sidis en la palaco ludante

damojn kun Reĝo Rinkitinko kiam servisto venis al

li, dirante ke Reĝino Koro alvenis kaj deziras paroli

156

Ĉapitro Dek

kun li. 

Tre heziteme, ĉar li timis ke la fireĝino eble

trovos ke li nun jam perdis siajn magiajn povojn, 

la knabo ordonis enkonduki ŝin, kaj ŝi baldaŭ eniris

la ĉambron kaj profunde kliniĝis antaŭ li, 

mokrespekte. 

Koro estis granda virino, preskaŭ tiel alta kiel Reĝo

Goso. Ŝi havis flagrantajn nigrajn okulojn kaj la

malpalan haŭtkoloron kiun oni vidas ĉe ciganoj. Ŝia

temperamento, kiam ŝi estis malplezurigita, estis vere



terura, kaj ŝia vizaĝo havis fimienon kiun ŝi penis

kovri per dolĉa rideto—ofte kiam ŝi celis plej fian

agon. 

“Mi venis,” diris ŝi per nelaŭta voĉo, “por honori

la noblan Princon de Pingario. Oni diras ke Via

Moŝto estas la plej forta persono en la mondo, kaj

nevenkebla en bataloj, kaj tial mi volas ke vi estu mia

amiko, kaj ne mia malamiko.” 

Nu, Ingo ne sciis respondi al tiu parolo. Li ne ŝatis

la aspekton de la virino kaj li timis ŝin kaj li ne

kutimis al trompado kaj li ne sciis maski siajn verajn

sentojn. Do li uzis iom da tempo por pripensi sian

respondon, kiun fine li faris ĉivorte:

“Mi ne deziras malpaci kun Via Moŝto, kaj la sola

157

Rinkitinko en Oz

kialo de mia alveno ĉi tien estas liberigi miajn patron

kaj patrinon, kaj mian popolon, kiujn vi kaj via edzo

sklavigis, kaj reakiri la rabaĵojn kiujn Reĝo Goso ŝtelis

de la Insulo Pingario. Tion mi esperas baldaŭ

efektivigi, kaj se vi vere deziras esti mia amiko, vi

povos multe helpi min.” 

Dum li parolis Reĝino Koro studadis la vizaĝon

de la knabo kaŝe, el la anguloj de siaj okuloj, kaj

ŝi diris al si: “Li estas tiel juna kaj naiva ke mi

kredas povi sola kapti lin, kaj facile. Li ne aspektas

tre terura kaj mi suspektas ke Reĝo Goso kaj liaj

batalistoj ektimis pro nenio.” Post tio, voĉe ŝi diris

al Ingo:

“Mi deziras inviti vin, potenca Princo, kaj vian

amikon, la grandan Reĝon de Gilgado, viziti mian

modestan povran palacon ĉe Koregoso, kie ĉiuj miaj

regatoj honoros vin. Ĉu vi venos?” 

“Nuntempe,” respondis Ingo, maltrankvile, “mi

devas rifuzi vian afablan inviton.” 

“Estos festenado, kaj dancistinoj, kaj ludoj kaj

piroteknikaĵoj,” diris la Reĝino, parolante kvazaŭ

fervorante logi lin kaj je ĉiu vorto venante paŝon pli

proksimen al kie li staras. 

“Mi ne povus ĝui ilin dum miaj povraj gepatroj

158

!(images/000033.png)

Rinkitinko en Oz

estas sklavoj,” diris la knabo, malfeliĉe. 

“Ĉu vi certas pri tio?” demandis Reĝino Koro, kaj

jam ŝi estis tre proksima al Ingo. Subite ŝi antaŭen

klinis sin kaj ĵetis ambaŭ siajn longajn brakojn ĉirkaŭ

la korpon de Ingo, tenante lin per firma teno kia de

ŝraŭbtenilo. 

Nun Rinkitinko eksaltis antaŭen por savi sian

amikon, sed Koro fortege piedfrapis kaj batis la

Reĝon rekte sur lia stomako—tre delikata loko por

piedfrapo, precipe kiam oni estas dika. Post tio, 

ankoraŭ strikte ĉirkaŭbrakumante Ingon, la Reĝino

laŭte kriis:

“Mi havas lin\! Enportu la ŝnurojn.” 

Tuj la kvar viroj kiujn ŝi kunportis kuris en la

ĉambron kaj ligis la manojn kaj piedojn de la knabo. 

Post tio ili kaptis Rinkitinkon, kiu ankoraŭ frotadis

sian somakon, kaj simile ligis lin. 

Ridante pro fitriumfo, Reĝino Koro nun kondukis

siajn kaptitojn al la boato kaj reiris kun ili al

Koregoso. 

Granda estis la mirego de Reĝo Goso kaj liaj

batalistoj kiam ili vidis ke la potenca Princo de

Pingario, kiu antaŭe fuĝigis ilin ĉiujn, estas kaptita

de virino. Kvankam kovardoj, ili nun dense amasiĝis

160

Ĉapitro Dek

ĉirkaŭ la knabon kaj mokkriis al li, kaj kelkaj el ili

batus lin se la Reĝino ne elkrius:

“Detenu la manojn\! Li estas mia kaptito, 

memoru—ne via.” 

“Nu, Koro, kion vi faros pri li?” demandis Reĝo

Goso. 

“Mi sklavigos lin, por ke li distru min dum miaj

neokupataj horoj. Ĉar li estas belaspekta knabo, kaj

milda, kvankam li ja fortimigis tiom terure ĉiujn vin

la grandajn batalistojn.” 

La Reĝo sulkis la frunton pro tiu parolo, ĉar ne

plaĉis al li esti mokata, sed li nenion pli diris. Li kaj

liaj soldatoj reiris tiun saman tagon al Regoso, 

reestablinte la ponton el boatoj. Kaj ili okazigis

sovaĝan karnavalon da ĝojado, kaj en la palaco de la

Reĝo kaj en la urbo, kvankam la povraj homoj de

Regoso kiuj ne estis batalistoj ĉiuj bedaŭris ke la

afabla juna Princo estas kaptita de siaj malamikoj kaj

ne plu povas regi ilin. 

Kiam ŝiaj nebonvenaj gastoj jam reiris al Regoso

kaj la Reĝino estis sola en sia palaco, ŝi ordonis venigi

Ingon kaj Rinkitinkon antaŭ ŝin kaj forpreni iliajn

ligilojn. Ili venis sufiĉe malfeliĉe, sciante ke ili estas

en serioza missituacio kaj je la dispono de kruela

161

Rinkitinko en Oz

mastrino. Ingo antaŭe konsiliĝis kun la Blanka Perlo, 

kiu konsilis ke li elportu brave sian misfortunon, 

promesante pliboniĝon tre baldaŭ. Konsolite de tiu

promeso, Ingo frontis la Reĝinon per digna mieno kiu

indikis kaj fieron kaj kuraĝon. 

“Nu, junuleto,” diris ŝi, gajatone ĉar al ŝi plaĉis ŝia

sukceso, “vi lerte ruzis je mia povra edzo kaj ege

timigis lin, sed pri tiu friponago mi emas pardoni vin. 

Denun mi intencas ke vi estu mia paĝio, kio signifas

ke vi devos venigi por mi kaj porti por mi kion ajn

mi deziras. Kaj mi konsilas vin ke vi obeu ĉiun mian

kapricon sendemande kaj senprokraste, ĉar kiam mi

koleras mi fiiĝas, kaj kiam mi fiiĝas, iun neeviteble

trafas vipo. Ĉu vi komprenas min?” 

Ingo riverencis, sed ne respondis. Ŝi turnis sin al

Rinkitinko kaj diris:

“Rilate al vi, mi ne povas decidi kiel utiligi vin por

mi, ĉar vi estas multe tro dika kaj mallerta por labori

en la kampoj. Tamen, eble mi povos uzi vin kiel

pinglokusenon.” 

“Kio\!” kriis Rinkitinko hororoplene, “ĉu vi puŝus

pinglojn en la Reĝon de Gilgado?” 

“Kial ne?” respondis Reĝino Koro. “Vi estas dika

kiel pinglokuseno, kiel vi mem nepre devas agnoski, 

162

Ĉapitro Dek

kaj kiam ajn mi bezonus pinglon mi povus alvoki

vin.” Post tio ŝi ridis pro lia timoplena aspekto kaj

demandis: “Krome, ĉu vi estas tikliĝema?” 

Jam tiun demandon Rinkitinko timegis. Li ĝemis

pro malespero kaj gestis per sia kapo. 

“Mi volonte tiklus la plandojn de viaj piedoj per

plumo,” pludiris la kruelulino. “Bonvolu depreni

viajn ŝuojn.” 

“Ho, via Moŝto\!” pledis povra Rinkitinko, “mi

petegas ke vi permesu ke mi amuzu vin alimaniere. 

Mi povas danci, aŭ kanti por vi.” 

“Nu,” ŝi diris, tremante pro ridado, “vi rajtas

kanti—se la kanto estas gaja. Sed vi ne aspektas tre

gajhumora.” 

“Mi *sentas* min gajhumora—ja vere, Via Moŝto\!” 

protestis Rinkitinko, fevora eskapi de tiklado. Sed eĉ

dum li protestis ke li “sentas sin gaja”, lia ronda ruĝa

vizaĝo havis mienon de hororo kaj malkvieto kiu estis

vere komika. 

“Kantu, do\!” ordonis Reĝino Koro, multe amuzite. 

Rinkitinko ĝemis pro senŝarĝiĝo kaj, grakinte kaj

penante subpremi siajn plorsingultojn li komencis

kanti ĉi tiun kanton—milde, unue, sed fine

elmuĝante ĝin plenvoĉe:

163

Rinkitinko en Oz

“Ho\! 

Estis Beba Tigro, li loĝis en me-na-ĝe-ri’—

Vula-vala-vila—liberiĝi volis li; 

Ĉiu kredis ke li mildas, ne povus mildi pli—

Vula-vala-vila—Be-ba Ti-gro\! 

“Ho\! 

Oni premis la piedon, kapon amkaresis—

Vula-vala-vila—prioste interesis; 

Sed li kreskis kaj li kreskis kaj kreski li ne

ĉesis—

Vula-vala-vila—ki-a Ti-gro\! 

“Ho\! 

Oni venis al la besto kaj li ekkomence batis—

Vula-vala-vila—senĉese mordis, gratis\! 

Kolere rompis kaĝon, eskapon vere ŝatis—

Vula-vala-vila ve-ra Ti-gro\!” 

“Kaj ĉu la kanto havas celon?” demandis Reĝino

Koro, kiam Reĝo Rinkitinko finis sian kanton vere

vigle. 

“Se jes,” respondis Rinkitinko, “temas pri averto ne

ludi kun tigroj.” 

164

!(images/000079.png)

!(images/000083.png)

Rinkitinko en Oz

La malgranda Princo ne povis ne rideti pro tiu

sagaca respondo, sed Reĝino Koro sulkis la frunton

kaj akre rigardis la Reĝon. 

“Ho,” diris ŝi; “mi kredas scii la diferencon inter

tigro kaj dorlothundeto. Sed mi memoros la averton, 

malgraŭ tio.” 

Ĉar, malgraŭ siaj sukcesoj kiam ŝi kaptis ilin, ŝi

iom timis tiujn personojn kiuj antaŭe montris tiom

da eksterordinaraj povoj. 

166

!(images/000086.png)

Zella Iras al Koregoso

ĈAPITRO 11

La arbaro en kiu loĝis

Nikoroĉjo 

kun 

siaj

edzino kaj filino situis

inter la montoj kaj la

Urbo Regoso, kaj multe

uzata pado serpentumis inter la arboj, kondukante de

la urbo al la minoj. Tiun padon uzis la mesaĝistoj

de la Reĝo, kaj kaptitoj estis ankaŭ sendataj laŭ tiu

vojo el Regoso por labori en la subteraj kavernoj. 

Nikoroĉjo konstruis sian kabanon ĉ. du kilo-

metrojn for de tiu pado, por ke lin ne fiĝenu la

sovaĝaj kaj senleĝaj soldatoj de Reĝo Goso, sed la

167

Rinkitinko en Oz

familion de la braĝobruligisto ĉirkaŭis multaj bestoj

apenaŭ malpli danĝere renkonteblaj, kaj ofte dum la

nokto ili povis aŭdi sovaĝajn bestojn muĝadi kaj

ĉirkaŭpaŝadi proksime al la kabano. Ĉar Nikoroĉjo

atentis siajn proprajn aferojn kaj neniam ĉasis la

sovaĝajn bestojn por damaĝi ilin, la bestoj jam

konsideris lin unu el la naturaj loĝantoj de la arbaro

kaj ne ĝenis lin aŭ lian familion. Tamen Zella kaj ŝia

patrino malofte vagis tre for de la hejmo, escepte de

kiam ili faris taskojn kiaj portado de mielo al

Koregoso, kaj tiam Nikoroĉjo avertis ilin esti tre zorg-

atentaj. 

Do kiam Zella komencis sian veturon al Reĝino

Koro, portante la du sitelojn da mielo per siaj manoj, 

ŝi entreprenis danĝeran aventuron kaj estis nenia

certo ke ŝi revenos sekura al siaj amantaj gepatroj. 

Sed ili estis malriĉaj, kaj la mono de Reĝino Koro, 

kiun ili anticipis ricevi pro la mielo, ebligus ke ili

aĉetu multajn bezonaĵojn; do ili opiniis ke estas plej

bone ke Zella iru. Ŝi estis kuraĝa knabineto kaj

malriĉuloj ofte devas riski hazardojn kiajn riĉuloj ne

devas. 

Pasanta lignohakisto jam alportis la informon al la

kabano de Nikoroĉjo ke Reĝino Koro kaptis la

168

!(images/000087.png)

Rinkitinko en Oz

konkerintan Princon de Pingario kaj ke Goso kaj liaj

batalistoj denove estas en sia urbo Regoso; sed tiuj

baraktoj kaj konkeroj estis aferoj kiuj, kvankam

interesaj, ne rilatis al la malriĉa braĝobruligisto aŭ lia

familio. Ili pli maltrankvilis pro la raporto ke la

batalistoj fariĝis pli senzorgemaj ol eĉ antaŭe, kaj ĝoje

ĝenas ĉiujn vulgarulojn; do ili diris al Zella ke ŝi

detenu sin de la ordinara pado laŭeble, por ke ŝi ne

renkontu iun el la soldatoj de la Reĝo. 

“Kiam necesos elekti inter la batalistoj kaj la

sovaĝaj bestoj,” diris Nikoroĉjo, “vi trovos la bestojn

pli kompatemaj.” 

La knabineto plej bone vestis sin por la veturo

kaj ŝia patrino ĵetis bluan silkan ŝalon sur ŝiajn

kapon kaj ŝultrojn. Sur ŝiaj piedoj estis la belaj ruĝaj

ŝuoj kiujn ŝia patro portis al ŝi el Regoso. Tiel

preparite, ŝi kisadiaŭis siajn gepatrojn kaj eliris

leĝerkore, portante la sitelojn da mielo per ambaŭ

manoj. 

Necesis ke Zella transiru la padon kondukantan de

la minoj al la urbo, sed jam estante aliflanke ŝi

verŝajne neniun renkontos, ĉar ŝi decidis trairi la

arbaron kaj tiel atingi la ponton el boatoj sen eniri

la Urbon Regoson, kie oni eble interrompus ŝin. Dum

170

Ĉapitro Dek Unu

unu-du horoj ŝi trovis la marŝadon sufiĉe facila, sed

poste la arbaro, kiu tiuloke estis nekonata de ŝi, fariĝis

multe interplektita. La arboj estis pli densaj kaj

grimpoplantoj interplektiĝis inter ili. Ŝi devis turni sin

tien kaj tien por povi trairi, kaj fine ŝi atingis lokon

kie reto da grimpoplantoj kaj branĉoj efike baris ŝian

pluiron. 

Zella ĉagreniĝis, unue, kiam ŝi renkontis tiun

obstaklon, sed demetinte siajn sitelojn ŝi provis

forpuŝi la branĉojn. Je ŝia tuŝo ili apartiĝis kvazaŭ

magie, disrompiĝante kvazaŭ sekiĝintaj vergetoj, kaj

ŝi trovis sin kapabla facile trapasi. Aliloke granda ŝtipo

estis falinta trans ŝian padon, sed la knabineto facile

levis ĝin kaj forĵetis ĝin, kvankam ses ordinaraj viroj

apenaŭ povus movi ĝin. 

La infanon iom maltrankviligis tiu atesto pri forto

pri kiu ŝi antaŭe ne sciis ke ŝi posedas ĝin. Por certigi

al si ke ne temas pri iluzio, ŝi provis sian nove

trovitan povon multmaniere, trovante ke nenio estas

tro granda nek tro peza por ke ŝi povu levi ĝin. Kaj, 

sufiĉe nature, la knabino kuraĝiĝis pro tiuj

eksperimentoj kaj komencis fidi ke ŝi povos protekti

sin negrave kia katastrofo okazos. Kiam, post kelka

tempo, sovaĝa apro kuris kontraŭ ŝin, muĝante terure

171

Rinkitinko en Oz

kaj minacante ŝin per siaj grandaj elstaraj pintodentoj, 

ŝi ne grimpis arbon por eskapi, kiel antaŭe ĉiam kiam

ŝi renkontis tiajn bestojn, sed staris senmove kaj

frontis la apron. Kiam ĝi estis tre proksima kaj Zella

vidis ke ĝi ne povas damaĝi ŝin—fakto kiu miregigis

kaj la beston kaj la knabinon—ŝi subite subetendis

manon kaj kaptis ĝin per unu orelo kaj ĵetis la

grandan beston tre foren inter la arboj, kie ĝi falis

kapantaŭe sur la teron, muĝante pli laŭte ol antaŭe

pro surpriziĝo kaj timo. 

La knabino ridis gaje pro tiu evento kaj, preninte

siajn du sitelojn, rekomencis sian veturon tra la

arbaro. Ne estas kronikite ĉu la sovaĝa apro rakontis

sian aventuron al la aliaj bestoj aŭ ĉu ili hazarde vidis

lian venkiĝon, sed estas certe ke Zella ne estis denove

ĝenita. Bruna urso rigardis ŝin preteriri tute sen

moviĝi ŝiadirekten kaj granda pumo—besto timegata

de ĉiuj homoj—forrampis de la pado dum ŝi

proksimiĝis, kaj ekmalaperis inter la arbojn. 

Tiel ĉio favoris la veturon de la knabino kaj ŝi tiel

bone rapidis ke je la tagmezo ŝi eliris el la rando de

la arbaro kaj trovis sin tre proksima al la ponto el

boatoj kondukanta al Koregoso. Tion ŝi transiris

sekure kaj sen renkonti iujn el la krudaj batalistoj

172

!(images/000096.png)

!(images/000099.png)

Rinkitinko en Oz

kiujn ŝi tiom timis, kaj kvin minutojn poste la filino

de la braĝobruligisto petis eniron ĉe la malantaŭa

pordo de la palaco de Reĝino Koro. 

174

!(images/000029.png)

La Ekscitiĝo de Bilbilo la Kapro

ĈAPITRO 12

Nia rakonto nun devas

reiri al unu el la rolantoj

kiujn ni devis neglekti. 

La 

temperamento 

de

Bilbilo la kapro ĉiuokaze

ne estis tre dolĉa, kaj kiam ajn li emis plendi li emis

esti tre grumblema. Do, kiam lia mastro ekloĝis en

la palaco de Reĝo Goso por trankvile vivi kun la

knaba Princo, kaj pasigis sian tempon per damludado

kaj manĝado kaj aliaj distraĵoj, li tute ne bezonis

utiligi Bilbilon por io ajn, kaj enfermis la kapron en

supraetaĝan ĉambron por malebligi ke li vagadu tra

175

Rinkitinko en Oz

la urbo kaj kverelu kun la civitanoj. Sed tio tute ne

plaĉis al Bilbilo. Li fariĝis tre kolerema kaj malagrabla

pro sia soleco kaj ne parolis afable al la servistoj kiuj

venis porti al li manĝaĵojn; tial tiuj personoj decidis

ne plu servi lin, ĉar ili rankoris lian paroladon kaj al

ili ne plaĉis ke ilin riproĉas maldika, neprizorgita

kapro, eĉ kvankam ĝi apartenas al konkerinto. La

servistoj forrestis de la ĉambro kaj Bilbilo fariĝis pli

malsata kaj pli kolera ĉiuhore. Li provis manĝi la

tapiŝojn kaj ornamaĵojn, sed trovis ilin tute sennutraj. 

Ne estis herbo havebla krom se li eskapus el la

palaco. 

Kiam Reĝino Koro venis kapti Ingon kaj Rinki-

tinkon, ambaŭ kaptitoj tiom pleniĝis per malespero

pro sia propra misfortuno ke ili tute ne pripensis la

kapron, kiu restis sola en sia ĉambro. Nek Bilbilo sciis

ion ajn pri la ŝanĝitaj fortunoj de siaj kamaradoj

antaŭ ol li aŭdis kriojn kaj laŭtan ridadon el la suba

korto. Rigardante el fenestro, intencante riproĉi tiujn

kiuj aŭdacas tiel ĝeni lin, Bilbilo vidis la korton tute

plena de batalistoj kaj sciis per tio ke la palaco iel

denove falis en la manojn de la malamikoj. 

Nu, kvankam Bilbilo estis ofte ege malafabla al

Reĝo Rinkitinko, ankaŭ al la Princo, kaj kelkfoje li

176

!(images/000105.jpg)

Ĉapitro Dek Du

uzis severajn vortojn parolante al ili, li estis sufiĉe

inteligenta por scii ke ili estas liaj amikoj, kaj por scii

ke Reĝo Goso kaj liaj soldatoj estas liaj malamikoj. 

Pro subita kolero, provokite de sia vido al la batalistoj

kaj la scio ke li estas sub la regado de la danĝeraj

viroj de Regoso, Bilbilo kapbatis la pordon de sia

ĉambro kaj rompmalfermis ĝin. Post tio li kuris al la

supro de la ŝtuparo kaj vidis Reĝon Goson grimpi la

ŝtupojn sekvate de longa vico de siaj ĉefkapitanoj kaj

batalistoj. 

La kapro klinis sian kapon, tremante pro furiozo

kaj ekscitiĝo, kaj ĝuste kiam la Reĝo atingis la

plejsupran ŝtupon la besto kuris antaŭen kaj kapbatis

Lian Moŝton tiom feroce ke la granda potenca Reĝo, 

kiu ne anticipis atakon, faldiĝis kaj falis surdorsen. 

Lia granda pezo renversbatis la sekvan bataliston kaj

li siavice batis la sekvan bataliston kaj renversis lin, 

tiel ke tuje la tuta vico de la malamikoj de Bilbilo

faladis pied-super-kapen ĝis la fundo de la ŝtuparo, 

kie ili amasiĝis, baraktante kaj kriante kaj pro la

konfuzo batante unu la alian per siaj pugnoj, ĝis ĉiu

el ili estis kontuzita kaj doloroplena. 

Fine Reĝo Goso sukcesis eligi sin el la amaso kaj

rekuris supren laŭ la ŝtuparo, vere ege kolera. Bilbilo

177

Rinkitinko en Oz

pretis por li kaj duafoje kapbatis la Reĝon tiel ke li

falis al la fundo de la ŝtuparo; sed ĉifoje la kapro

ankaŭ senekvilibriĝis kaj sekvis la Reĝon, falante

plene sur la konfuzitan amason da soldatoj. Tie li

piedbatis tiom ferocege per siaj kalkanoj ke li baldaŭ

liberigis sin kaj kuris el la pordejo de la palaco. 

“Haltigu lin\!” kriis Reĝo Goso, kurante post li. 

Sed la kapro estis nun tiom sovaĝa kaj ekscitita ke

ne plu estis sekure por iu ajn, stari blokante lian

kuron. Neniu el la viroj estis armita kaj kiam unu-

du provis forturni la kapron, Bilbilo sternis ilin sur

la teron. La plej multaj batalistoj, tamen, estis sufiĉe

saĝaj por ne provi influi lian fuĝon. 

Kurante laŭ la strato, Bilbilo trovis sin

proksimiĝanta al la ponto el boatoj kaj sen paŭzi por

pensi pri kien ĝi kondukos lin li transiris kaj plukuris. 

Post kelkaj momentoj granda ŝtona konstruaĵo blokis

lin. Ĝi estis la palaco de Reĝino Koro, kaj vidinte la

pordegojn de la korto tute malfermaj, Bilbilo tra-

rapidis sen malgrandigi sian rapidon. 

178

!(images/000045.png)

!(images/000066.png)

Zella Savas la Princon

ĈAPITRO 13

La fia Reĝino de Kor-

egoso estis tre malbon-

humora ĉimatene, ĉar

unu el ŝiaj sklavestroj

venis de la kampoj por

diri ke nombro de ŝiaj sklavoj ribelis kaj rifuzas

labori. 

“Venigu ilin al mi\!” ŝi kriis sovaĝe. “Vigla vipado

eble ŝanĝos ilian decidon.” 

Do la sklavestro foriris alvenigi la ribelantojn kaj

Reĝino Koro sidiĝis por matenmanĝi, kun fimieno. 

Princo Ingo ricevis ordonon stari malantaŭ sia

180

Ĉapitro Dek Tri

nova mastrino kun granda ventumilo el pavplumoj, 

sed li tiom malkutimis al tia servado ke li mallerte

tuŝetis ŝian orelon per la ventumilo. Tuj ŝi ekkoleregis

kaj frapis la Princon dufoje per sia mano—kaj la

frapoj lasis postan senton, ĉar ŝia mano estis granda

kaj malmola kaj ŝi ne emis milde agi. Ingo suferis la

frapojn sen retiri sin aŭ krieti, kvankam ili vundis

lian fieron multe pli ol lian korpon. Sed Reĝo Rinki-

tinko, kiu agis kiel servisto de la Reĝino kaj ĵus

enportis ŝian kafon, estis tiom surprizita kiam li vidis

la junan Princon punata ke li renversis la ujon kaj

la varmega kafo fluis trans la sinon de la plej bona

matenrobo de la Reĝino. 

Koro saltis el sia seĝo kriegante pro kolero kaj

povra Rinkitinko sendube ricevus teruran batadon se

ne revenus la sklavestro je tiu momento kaj altirus la

atenton de la virino. La estro alkondukis ĉiujn

sklavinojn el Pingario, kiuj estis ŝarĝitaj per ĉenoj kaj

estis tiel feblaj kaj malsanaj ke ili apenaŭ povis marŝi, 

kaj tute ne labori en la kampoj. 

La okuloj de Princo Ingo obskuriĝis per lamento-

larmoj kiam li trovis kiel lia povra regataro estis

mistrakata, sed lia propra embaraso estis tiel senhelpa

ke li ne povis helpi ilin. Bonfortune la patrino de la

181

Rinkitinko en Oz

knabo, Reĝino Gario, ne estis inter la slavoj, ĉar

Reĝino Koro metis ŝin en la reĝan laktejon por fari

buteron. 

“Kial vi rifuzas labori?” demandis Koro per severa

voĉo, ĉar la sklavinoj el Pingario staris antaŭ ŝi, 

tremante kaj kun subenklinitaj okuloj. 

“Ĉar mankas al ni forto por fari la taskojn kiujn

viaj estroj postulas,” respondis unu el la virinoj. 

“Do vi estos vipataj ĝis revenos via forto\!” kriis la

Reĝino, kaj turninte sin al Ingo, ŝi ordonis: “Alportu

al mi la vipon kun la sep ŝnuroj.” 

Elirinte la ĉambron, demandante al si kiel li povos

savi la malfeliĉulinojn el ilia nemeritita puniĝo, Ingo

renkontis knabinon kiu eniradis tra la malantaŭa

pordo, kiu demandis:

“Ĉu vi povas diri al mi kie mi trovos Ŝian Moŝton, 

Reĝinon Koron?” 

“Ŝi estas en la ĉambro kun la ruĝa kupolo, kie

verdaj drakoj estas pentritaj sur la muroj,” respondis

Ingo; “sed ŝi havas koleran kaj malgracan humoron

hodiaŭ. Kial vi deziras vidi ŝin?” 

“Mi havas mielon vendotan,” respondis la knabino, 

kiu estis Zella, ĵus veninta de la arbaro. “La Reĝino

multe amas mian mielon.” 

182

Ĉapitro Dek Tri

“Vi povas iri al ŝi, se vi deziras,” diris la knabo, 

“sed atentu ne kolerigi la kruelan Reĝinon, alie ŝi

eble mistraktos vin fie.” 

“Kial ŝi mistraktus min, kiu portas al ŝi la mielon

kiun ŝi tiom amas?” demandis la infano naive. “Sed

mi dankas vin pro via averto; kaj mi penos ne kolerigi

la Reĝinon.” 

Kiam Zella komencis foriri, la okuloj de Inga

subite ekvidis ŝiajn ŝuojn kaj tuj li rekonis ilin kiel

siajn. Ĉar nur en Pingario estis ŝuoj tiel formitaj: kun

altaj kalkanumoj kaj pintaj piedfingrejoj. 

“Haltu\!” li kriis per voĉo de ekscitiĝo, kaj la

knabino obeis, mirante. “Diru al mi,” li pludiris, pli

milde, “el kie vi akiris tiujn ŝuojn?” 

“Mia patro portis ilin al mi el Regoso,” ŝi respondis. 

“El Regoso\!” 

“Jes. Ili estas belaj, ĉu ne?” demandis Zella, 

rigardante siajn piedojn por admiri ilin. “Mia patro

trovis unu el ili apud la muro de la palaco, kaj la

alian sur rubaĵaro. Do li portis ilin al mi kaj ili taŭgas

al miaj piedoj perfekte.” 

Jam Ingo tremadis pro fervora ĝojo, kiun

kompreneble ne povis kompreni la knabino. 

“Kiel vi nomiĝas, fraŭlineto?” li demandis. 

183

Rinkitinko en Oz

“Mi nomiĝas Zella, kaj mia patro estas Nikoroĉjo, 

la braĝobruligisto.” 

“Zella estas bela nomo. Mi estas Ingo, Princo de

Pingario,” diris li, “kaj la ŝuoj kiujn vi nun portas, 

Zella, apartenas al mi. Ili ne estis forĵetitaj, kiel

supozis via patro, sed ili estis perditaj. Ĉu vi bonvolos

permesi ke mi rehavu ilin?” 

La okuloj de Zella pleniĝis per larmoj. 

“Ĉu do mi devos fordoni miajn belajn ŝuojn?” ŝi

demandis. “Ili estas la solaj ŝuoj kiujn iam mi posedis.” 

Ingo kompatis la povran infanon, sed li sciis kiom

grave estas reposedi la Magiajn Perlojn. Do li diris, 

petegante:

“Bonvolu permesi ke mi havu ilin, Zella. Vidu\! Mi

interŝanĝos por ili la ŝuojn kiujn mi nun surhavas, 

kiuj estas pli novaj kaj pli belaj ol la aliaj.” 

La knabino hezitis. Ŝi volis plaĉi al la knaba

Princo, tamen ŝi malvolis interŝanĝi la ŝuojn kiujn ŝia

patro portis al ŝi kiel donacon. 

“Se vi donos al mi la ŝuojn,” daŭrigis la knabo, 

maltrankvile, “mi promesas riĉigi kaj prosperigi vin

kaj viajn patron kaj patrinon. Efektive, mi promesas

plenumi kian ajn peton vi faros al mi,” kaj li sidiĝis

sur la planko kaj detiris la ŝuojn kiujn li surhavas kaj

184

!(images/000084.png)

Rinkitinko en Oz

etendis ilin al la knabino. 

“Mi provos ĉu ili taŭgos al mi,” diris Zella, 

deprenante sian maldekstran ŝuon—tiun en kiu estis

la Palruĝa Perlo—kaj komencante surmeti unu el la

ŝuoj de Ingo. 

Ĝuste tiam Reĝino Koro, kolera pro la devo atendi

sian vipon kun la sep ŝnuroj, kuris en la ĉambron kaj

trovis Ingon. Vidante la knabon sidanta sur la planko

apud Zella, la virino saltis cele lin por bati lin per siaj

firmaj pugnoj; sed Ingo nun jam surmetis la ŝuon kaj

la batoj de la Reĝino ne povis atingi lian korpon. 

Tiam Koro ekvidis la vipon kuŝantan apud Ingo

kaj preninte ĝin ŝi penis vipi lin per ĝi—tute vane. 

Dum Zella sidis hororoplena pro tiu sceno, la

Princo, kiu komprenis ke li devas ne malŝpari tempon, 

etendis sian manon kaj tiris la dekstran ŝuon de la

piedo de la knabino, kaj rapide metis ĝin sur sian

piedon. Post tio li stariĝis kaj, frontante la furiozan sed

miregantan Reĝinon, li diris al ŝi per trankvila voĉo:

“Sinjorino, bonvolu doni al mi tiun vipon.” 

“Mi rifuzas\!” respondis Koro. “Mi vipos tiujn

Pingariajn virinojn per ĝi.” 

La knabo ekkaptis la vipon kaj per nerezistebla forto

li tiris ĝin el la mano de la Reĝino. Sed ŝi tiris el sia

186

Ĉapitro Dek Tri

mamzono akran ponardon kaj rapide kiel fulmo ŝi celis

piki la koron de Ingo. Li nur staris senmove kaj ridetis, 

ĉar la klingo resaltis kaj falis brue sur la plankon. 

Tiam, fine, Reĝino Koro komprenis la magian povon

kiu teruris ŝian edzon sed kiun ŝi mokis pro sia senscio, 

ne kredante je ĝi. Ŝi ne sciis ke la povo de Ingo estis

antaŭe perdita kaj nun estas retrovita, sed ŝi komprenis

ke la knabo ne estas ordinara malamiko kaj krom se ŝi

ankoraŭ sukcesos superruzi lin ŝia regado en la Insulo

Koregoso finiĝis. Por gajni tempon, ŝi reiris al la

ruĝkupola ĉambro kaj sidigis sin en sian tronon, antaŭ

kiu grupiĝis la plorantaj sklavinoj el Pingario. 

Ingo estis preninta manon de Zella kaj helpis ŝin

surmeti la ŝuojn kiujn li estis doninta al ŝi interŝanĝe

por siaj propraj. Ŝi trovis ilin tre komfortaj kaj ne sciis

ke ŝi perdis ion per la transdono. 

“Venu kun mi,” tiam diris la knaba Princo, kaj li

gvidis ŝin antaŭ Reĝinon Koron, kiu tiumomente

riproĉadis Rinkitinkon. Al la estro Ingo diris:

“Donu al mi la ŝlosilojn kiuj malŝlosas tiujn

ĉenojn, por ke mi liberigu ĉi tiujn povrulinojn.” 

“Ne faru tion\!” kriegis Reĝino Koro. 

“Se vi intermiksos vin, sinjorino,” diris la knabo, 

“mi metos vin en karceron.” 

187

Rinkitinko en Oz

Per tio Rinkitinko sciis ke Ingo jam reakiris siajn

Magiajn Perlojn kaj la malgranda dika Reĝo tiom

ĝojegis ke li dancis kaj saltadis tra la tuta ĉambro. 

Sed la Reĝinon alarmis la minaco kaj la sklavestro, 

timante la konkerinton de Regoso, tremante trans-

donis la ŝlosilojn. 

Ingo rapide deprenis ĉiujn ligilojn de la virinoj de

sia lando kaj konsolis ilin, dirante al ili ke ili ne plu

laboros sed baldaŭ retrovos sin en siaj hejmoj en

Pingario. Post tio li ordonis ke la sklavestro iru venigi

ĉiujn sklavigitajn infanojn, kaj konduki ilin al iliaj

patrinoj. La viro obeis kaj foriris tuj por plenumi sian

taskon, sed Reĝino Koro, fariĝante pli kaj pli

maltrankvila, eksaltis de sia trono kaj antaŭ ol Ingo

povis haltigi ŝin jam kuris tra la ĉambron kaj tra la

pordon en la korton de la palaco, intencante eskapi. 

Rinkitinko sekvis ŝin, kurante laŭeble rapide. 

Ĝuste tiumomente Bilbilo, sovaĝe fuĝante el

Regoso, turnis sin tra la pordegojn de la korto, kaj

ĉar li venis el unu direkto kaj Reĝino Koro iris laŭ

la kontraŭa direkto, ili ekbatis unu la alian tre forte. 

La virino ekflugis tra la aero, trans la kapon de

Bilbilo, kaj surteriĝis ekster la pordegoj, kie ŝia krono

ruliĝis en fosaĵon kaj ŝi stariĝis, duonkonscie, kaj

188

Ĉapitro Dek Tri

daŭrigis sian fuĝon. Bilbilon ankaŭ iomete konfuzis

la neanticipita renkonto, sed li daŭrigis sian kuron

iom blinde kaj tial batis povan Rinkitinkon, kiu

ĉasadis Reĝinon Koron. Ili ruliĝis unu super la alian

plurfoje kaj post tio Rinkitinko sidiĝis kaj Bilbilo

sidiĝis kaj ili rigardis unu la alian miregante. 

“Bilbilo,” diris la Reĝo, “vi mirigas min\!” 

“Via Moŝto,” diris Bilbilo, “mi anticipis ke vi pli

afable traktos min.” 

“Vi interrompis min,” diris Rinkitinko. 

“Estis multa spaco tiel ke vi ne bezonis uzi mian

vojon,” deklaris la kapro. 

Ekvenis Ingo elkurante kaj li diris: “Kie estas la

Reĝino?” 

“Ŝi foriris,” respondis Rinkitinko, “sed ŝi ne povas

iri multe foren, ĉar ĉi tiu estas insulo. Tamen, mi

trovis Bilbilon, kaj nia grupo denove unuiĝis. Vi

retrovis viajn magiajn povojn, kaj denove ni mastras

la situacion. Do ni estu dankemaj.” 

Dirinte tion, la bona malgranda Reĝo surpiediĝis

kaj relamis en la tronĉambron por helpi konsoli la

virinojn. 

Baldaŭ la infanoj de Pingario, kiujn la sklavestro

kungrupigis, estis enkondukitaj kaj redonitaj al siaj

189

Rinkitinko en Oz

patrinoj, kaj okazis granda ĝojado inter ili, estu certa

pri tio. 

“Sed kie estas Reĝino Gario, mia kara patrino?” 

demandis Ingo; sed la virinoj ne sciis kaj pasis iom

longa tempo antaŭ ol la sklavestro memoris ke unu

el la sklavinoj el Pingario estis metita en la reĝan

laktejon. Eble tiu estis la virino kiun serĉas la knabo. 

Ingo tuj ordonis ke li gvidu ilin al la buterdomo, 

sed kiam ili alvenis tien Reĝino Gario estis nenie en

la loko, kvankam la knabo trovis silkan skarpon kiun

li rekonis kiel skarpon kiun iam surportadis lia

patrino. Post tio ili komencis traserĉi la tutan insulon

Koregoson, sed ili nenie povis trovi la patrinon de

Ingo. 

Kiam ili reiris al la palaco de Reĝino Koro, Rinki-

tinko trovis ke la ponto el boatoj estis denove

forprenita, apartigante ilin de Regoso, kaj pro tio ili

suspektis ke Reĝino Koro fuĝis al la insulo de sia

edzo kaj kunprenis Reĝinon Garion. Ingo multe

perpleksis pri kion fari kaj reiris kun siaj amikoj al

la palaco por diskuti la aferon. 

Zella nun ploradis ĉar ŝi ne vendis sian mielon kaj

ne povis reiri al siaj gepatroj sur la insulo Regoso, 

sed la knaba Princo konsolis ŝin kaj promesis ke ŝi

190

!(images/000031.png)

Ĉapitro Dek Tri

estos protektata ĝis ŝi povos reesti en sia hejmo. 

Rinkitinko trovis la monujon de Reĝino Koro, kiun

pro manko de tempo ŝi ne kunprenis, kaj donis al

Zella plurajn orajn pecojn por la mielo. Post tio Ingo

ordonis al la servistoj en la palaco ke ili preparu

festenon por ĉiuj virinoj kaj infanoj el Pingario kaj

preparu por ili litojn en la granda palaco, kiu estis

sufiĉe granda por loĝigi ilin ĉiujn. 

Post tio la knabo kaj la kapro kaj Rinkitinko kaj

Zella eniris privatan ĉambron por pripensi kion sekve

fari. 

191

!(images/000035.png)

La Eskapo

ĈAPITRO 14

“Nia eraro,” diris Rinki-

tinko, 

“konsistas 

el

konkeri nur unu el ĉi tiuj

ĝemelaj insuloj je unu

fojo. Kiam ni konkeris

Regoson, niaj malamikoj ĉiuj venis al Koregoso, kaj

nun kiam ni konkeris Koregoson, la Reĝino fuĝis al

Regoso. Kaj ĉiufoje ili forprenis la ponton el boatoj, 

por ke ni ne povu sekvi ilin.” 

“Kio okazis al nia propra boato, en kiu ni venis

el Pingario?” demandis Bilbilo. 

“Ni lasis ĝin sur la bordo de Regoso,” respondis la

192

Ĉapitro Dek Kvar

Princo, “sed mi demandas al mi ĉu eble ni povos

rehavi ĝin.” 

“Kial ne demandi la Blankan Perlon?” sugestis

Rinkitinko. 

“Jen bona ideo,” respondis la knabo, kaj tuj li tiris

la Blankan Perlon el ĝia silka sako kaj tenis ĝin apud

sia orelo. Farinte tion, li demandis: “Kiel mi povos

rehavi nian boaton?” 

La Voĉo de la Perlo respondis: “Iru al la suda

ekstremo de la Insulo Koregoso, kaj kunfrapu viajn

manojn trifoje kaj la boato venos al vi.” 

“Tre bone\!” kriis Ingo, kaj post tio li turnis sin al

siaj kompanoj kaj diris: “Ni povos rehavi nian boaton

kiam ajn ni deziros; sed kion ni faru poste?” 

“Portu min hejmen en ĝi\!” pledis Zella. 

“Venu kun mi al mia Urbo Gilgado,” diris la Reĝo, 

“kie vi estos tre bonvenaj kaj rajtos resti por ĉiam.” 

“Ne,” respondis Ingo, “mi devas savi miajn patron

kaj patrinon, kaj ankaŭ mian popolon. Jam mi havas la

virinojn kaj infanojn el Pingario, sed la viroj estas kun

mia patro en la minoj de Regoso, kaj mia kara patrino

estas forprenita de Reĝino Koro. Antaŭ ol ĉiuj estos

savitaj mi ne povos konsenti foriri de ĉi tiuj insuloj.” 

“Tute prave\!” kriis Bilbilo. 

193

Rinkitinko en Oz

“Repensinte,” diris Rinkitinko, “mi konsentas kun

vi. Se vi zorgos dormi en viaj ŝuoj, kaj neniam

demetos ilin denove, mi kredas ke vi povos plenumi

la taskon kiun vi entreprenis.” 

Ili interkonsiliĝis dum longa tempo pri sia

agmaniero kaj fine decidiĝis ke plej bone estos provi

liberigi unue Reĝon Kitikuton, kaj kun li la virojn el

Pingario. Tio provizos al ili armeon kiu povos helpi

ilin kaj poste ili povos marŝi al Regoso kaj devigi

Reĝinon Koron cedi la Reĝinon de Pingario. Zella

diris al ili ke ili povos iri en sia boato laŭ la bordo

de Regoso al loko kontraŭ la minoj, tiel ili povos eviti

konflikon kun la batalistoj de Reĝo Goso. 

Ĉar decidiĝis ke jen la plej bona agplano, ili decidis

komenci la sekvan matenon, ĉar la nokto jam nun

proksimiĝas. La servistoj estis plene okupataj per

prizorgado de la virinoj kaj infanoj, do Zella

entreprenis prepari manĝon por Ingo kaj Rinkitinko kaj

si kaj baldaŭ preparis belan manĝon en la kuirejo de la

palaco, ĉar ŝi estis bona kuiristineto kaj ofte helpis sian

patrinon. La manĝon ŝi estigis en malgranda ĉambro

kiu elrigardis al la ĝardenoj kaj Rinkitinko opiniis ke la

plej bona parto ĝia estas la dolĉa mielo, kiun li ŝmiris

sur la panbuletojn kiujn bakis Zella. Rilate al Bilbilo, li

194

!(images/000040.png)

Rinkitinko en Oz

vagis tra la tereno de la palaco kaj trovis herbon kiu

fariĝis por li bona manĝo. 

Dum la vespero Ingo parolis kun la virinoj kaj

feliĉigis ilin, promesante ke baldaŭ li rekunigos ilin

kun iliaj edzoj kiuj laboras en la minoj kaj resendos

ilin al ilia propra insulo Pingario. 

La sekvan matenon la knabo ellitiĝis sunleviĝe frue

kaj trovis ke Zella jam preparis belan matenmanĝon. 

Kaj post la manĝo ili iris al la plej suda parto de la

insulo, kiu ne estas tre for; Rinkitinko rajdis sur la

dorso de Bilbilo kaj Ingo kaj Zella sekvis ilin, man-

en-mane. 

Kiam ili atingis la randon de la akvo la knabo

antaŭeniris kaj kunfrapis siajn manojn trifoje, kiel

instrukciis al li la Blanka Perlo. Kaj post kelkaj

momentoj ili trovis tre for la nigran boaton kun la

arĝenta tegaĵo, venantan rapide iliadirekten de la maro. 

Baldaŭ ĝi surteriĝis sur la plaĝon kaj ili ĉiuj eniris ĝin. 

Al Zella plaĉegis la boato, kiu estis la plej bela kiun

iam ŝi vidis, kaj la mirindaĵo ke ĝi venas al ili tra la

akvo sen remisto iom timigis ŝin pri la feveturilo. Sed

Ingo prenis la remilojn kaj komencis remi kaj tuj la

boato ekiris rapide cele al Regoso. Ili ĉirkaŭiris la

pinton de tiu insulo kie la urbo estis konstruita kaj

196

Ĉapitro Dek Kvar

rimarkis ke la bordo surhavas vicon de soldatoj kiuj

vidis ilian boaton sed aspektis ne esti decidintaj ĉu aŭ

ne ĉasi ĝin. Verŝajne tio estis ĉar ili ne ricevis ordonojn

pri kion fari, aŭ eble ili jam lernis timi la magiajn

povojn de ĉi tiuj aventurantoj el Pingario kaj ne volis

ataki ilin krom se ilia Reĝo ordonos. 

La bordo de la okcidenta flanko de la Insulo Regoso

estis tre neglata kaj Zella, kiu konis relative bone la

situon de la minoj de la enlanda arbara pado, ne sciis

decidi kiu el la montoj kiujn ili nun vidas de la maro

estas tiu kie troviĝas la enirejo de la subteraj kavernoj. 

Unue ŝi kredis ke la ĝusta estas tiu ĉi pinto, kaj poste

ŝi supozis ke estas tiu; do konsiderinda kvanto da

tempo perdiĝis pro ŝia necerto. 

Ili fine decidis alteriĝi kaj esplori la landon, por

vidi kie ili estas, do Ingo direktis la boaton en

malgrandan rokoplenan krekon kie ili ĉiuj elboatiĝis. 

Dum horo ili serĉis la padon sen trovi spuron de ĝi

kaj nun Zella kredis ke ili jam iris tro for norden kaj

devas reiri al alia monto kiu estas pli proksima al la

urbo. 

Denove ili eniris la boaton kaj sekvis la serpent-

umantan bordon suden ĝis ili kredis esti atingintaj la

ĝustan lokon. Jam, tamen, komencis senlumiĝi, ĉar la

197

Rinkitinko en Oz

tuta tago estis pasigita per serĉado je la enirejo de la

minoj, kaj Zella avertis ilin ke estos pli sekure pasigi

la nokton en la boato ol sur la tero, kie sovaĝaj bestoj

sendube ĝenos ilin. Neniu el ili komprenis ĉi-

momente kiom fatala tiu tago da serĉado estis por

iliaj planoj kaj eble se Ingo komprenus kio okazas li

surteriĝus kaj batalus ĉiujn sovaĝajn bestojn en la

arbaro anstataŭ trankvile resti en la boato ĝis la

mateno. 

Tamen, nenion sciante pri la ruzaj planoj de

Reĝino Koro kaj Reĝo Goso, ili ankris sian boaton en

golfeto kaj gaje manĝis, trovinte abundajn manĝaĵojn

kaj trinkaĵojn en la konservujoj de la boato. Vespere

la steloj montriĝis en la ĉielo kaj kovris la ondojn

ĉirkaŭ ilia boato per arĝenta kolono. Tute ĉirkaŭ ili

estis belege kviete escepte de hazardaj muĝoj de besto

sur la najbara bordo. 

Ili interparolis trankvile pri siaj aventuroj kaj

planoj pri la estonteco kaj Zella rakontis al ili sian

simplan historion kaj pri kiel ŝia povra patro devas

labori, bruligante braĝon por vendi ĝin por sufiĉa

mono por subteni siajn edzinon kaj infanon. 

Nikoroĉjo eble estas la plej humila viro en la tuta

Regoso, sed Zella deklaris lin bonulo, kaj honestulo, 

198

Ĉapitro Dek Kvar

kaj ne kulpis li ke lian landon regas tiel fia Reĝo. 

Post tio Rinkitinko, por amuzi ilin, proponis kanti, 

kaj kvankam Bilbilo protestis laŭ sia malafabla

maniero, pretendante ke la voĉo de lia mastro estas

fendita kaj malagrabla, la malgrandan Reĝon kuraĝ-

igis la aliaj kanti sian kanton, kaj tion li faris. 

“Ned, ruĝharulo sed mortulo, 

Kantu fidle-kum-fadle-kum-fi-do\! 

En batal’ kap’ iĝis nulo; 

Kantu fidle-kum-fadle-kum-fi-do\! 

‘Ho ve, Ned\!’, diris mi, ‘sur tulo

Kial perdis vi kapbulon?’

Kantu fidle-kum-fadle-kum-fi-do\! 

“Diris Ned: ‘Por la land’ mi sangis,’

Kantu fidle-kum-fadle-kum-fi-do\! 

‘Do mort’ en lit’ al mi mankis;’

Kantu fidle-kum-fadle-kum-fi-do\! 

‘Sed kial per fuĝ’ ne flankis

Kaj plu la kapon por mi dankis?’

Kantu fidle-kum-fadle-kum-fi-do\! 

“Al Ned mi diris—” 

199

Rinkitinko en Oz

“Tamen ĉesu, Via Moŝto\!” petegis Bilbilo. “Vi

dolorigas mian kapon.” 

“Sed la kanto ne estas finita,” respondis Rinkitinko, 

“kaj rilate al via kapdoloro, pensu pri povra Ned, kiu

ne plu eĉ havis kapon\!” 

“Mi povas pensi nur pri via morna kantado,” 

respondis Bilbilo kolere. “Kial vi ne elektis feliĉigan

temon, anstataŭ paroli pri kiel mortulo perdis sian

ruĝan kapbulon? Vere, Rinkitinko, vi mirigas min.” 

“Mi parkere lernis belegan kanton pri vivanto,” 

diris la Reĝo. 

“Do ne kantu ĝin,” petegis Bilbilo. 

Zellan kaj mirigis kaj malfeliĉigis la senrespektaj

vortoj de la kapro, ĉar ŝi vere ĝuis la kantadon de

Rinkitinko kaj al ŝi estis instruita deca respekto al

Reĝoj kaj altaŭtoritatuloj. Sed ĉar nun malfruiĝis ili

decidis endormiĝi, por povi frue la sekvan matenon

vekiĝi, do ili ĉiuj kuŝiĝis sur la planko de la granda

boato kaj kovris sin per lankovriloj kiujn ili trovis

gardataj sub la seĝoj precize por tiaj eventoj. Ili ne

bezonis longan tempon por endormiĝi kaj ne vekiĝis

antaŭ la tagiĝo. 

Post hasta matenmanĝo, ĉar Ingo fervoris liberigi

200

!(images/000002.png)

Rinkitinko en Oz

sian patron, la knabo remis la boaton al la tero

kaj ili ĉiuj surteriĝis kaj komencis serĉi la padon. 

Zella trovis ĝin dum la sekva duonhoro kaj

deklaris ke ili sendube estas tre proksimaj al la

enirejo de la minoj; do ili sekvis la padon norden, 

Ingo iris la unua, kaj Zella sekvis lin, dum Rinki-

tinko estis malantaŭ ili rajdante sur la dorso de

Bilbilo. 

Post nelonge ili vidis grandan muron el roko

turanta antaŭ ili, en kiu estas malalta arkhava enirejo, 

kaj ambaŭflanke de tiu enirejo staras gardisto, armita

per glavo kaj lanco. La gardistoj de la minoj ne estis

tiom ferocaj kiel la batalistoj de Reĝo Goso; ilia tasko

estis laborigi la sklavojn pri siaj taskoj kaj gardi ilin

por ke ili ne eskapu; sed ili estis tiom kruelaj kiom

deziris ilia kruela mastro, kaj egale kovardaj kiel

kruelaj. 

Ingo marŝis al la du viroj ĉe la enirejo kaj diris:

“Ĉu ĉi tiu aperturo kondukas al la minoj de Reĝo

Goso?” 

“Jes,” respondis unu el la gardistoj, “sed estas

malpermesate ke iu kiu jam eniris eliros.” 

“Tamen,” diris la knabo, “ni intencas eniri kaj ni

elvenos kiam ajn ni deziros. Mi estas la Princo de

202

Ĉapitro Dek Kvar

Pingario, kaj mi venis liberigi mian popolon, kiun

sklavigis Reĝo Goso.” 

Nu kiam la du gardistoj aŭdis tiun parolon ili

rigardis unu la alian kaj ridis, kaj unu el ili diris:

“La Reĝo pravis, ĉar li diris ke la knabo verŝajne

venos ĉi tien kaj ke li provos liberigi sian popolon. 

Kaj ankaŭ la Reĝo ordonis ke ni restigu la Princeton

en la minoj, kaj devigu lin labori, kune kun liaj

kompanoj.” 

“Do ni obeu la Reĝon,” respondis la alia viro. 

Ingon surprizis aŭdi tion, kaj li demandis:

“Kiam Reĝo Goso donis al vi tiun ordonon?” 

“Lia Moŝto mem estis ĉi tie la pasintan nokton,” 

respondis la viro, “kaj li reforiris antaŭ nur unu horo. 

Li suspektis ke vi venas ĉi tien kaj diris ke ni kaptu

vin se ni povos.” 

Tiu raporto tre malkvietigis la knabon, ne rilate al

si sed rilate al sia patro, ĉar li timis ke la Reĝo fiagas

iel. Do li rapidis eniri la minojn kaj la gardistoj faris

nenion por kontraŭi lin aŭ liajn kompanojn, ĉar la

ordono al ili diris ke ili permesu lin eniri sed ne eliri. 

La malgranda grupo de aventurantoj pasis tra

longa roka koridoro kaj atingis nealtan, larĝan

kavernon kie ili trovis dekduon da gardistoj kaj cent

203

Rinkitinko en Oz

sklavojn, ĉi tiuj laboregadis per pioĉoj kaj ŝoveloj

fosante oron, dum la gardistoj staras estrante ilin per

longaj vipoj. 

Ingo trovis multajn el la viroj el Pingario inter tiuj

sklavoj, sed Reĝo Kitikuto ne estis en tiu kaverno; do

ili trapasis ĝin kaj eniris alian koridoron kondukantan

al dua kaverno. Ankaŭ tie centoj da viroj laboradis, 

sed la knabo ne trovis sian patron inter ili, do ili

pluiris al tria kaverno. 

La koridoroj ĉiuj deklivetis malsupren, tiel ke ju

pli ili iris des pli malsupren en la teron ili descendis, 

kaj nun ili trovis la aeron varmega kaj prema kaj

malfacile spirebla. Flamantaj torĉoj estis metitaj en la

murojn por doni lumon al la laborantoj, kaj tiuj

aldonis al la superprema varmego. 

La tria kaj plej suba kaverno estis la lasta en la

minoj, kaj tie estis multaj dekoj da sklavoj kaj multaj

gardistoj por laborigi ilin. Ĝis nun, neniu el la

gardistoj atentis la grupon de Ingo, sed permesis ke

ili plumarŝu laŭdezire, kaj kvankam la sklavoj scivole

rigardetis la knabon kaj la knabinon kaj viron kaj

kapron, ili ne aŭdacis diri ion. Sed nun la knabo

paŝis al kelkaj el la viroj el Pingario kaj petis

informon pri sia patro, dirante al ili ke ili ne timu la

204

!(images/000019.png)

Rinkitinko en Oz

gardistojn ĉar li protektos ilin kontraŭ la vipoj. 

Tiam li informiĝis ke Reĝo Kitikuto ja vere laboris

en ĉi tiu kaverno mem ĝis la antaŭa vespero, kiam

Reĝo Goso venis kaj forkondukis lin—ankoraŭ

ŝarĝitan per ĉenoj. 

“Ŝajnas al mi,” diris Reĝo Rinkitinko, kiam li

aŭdis tiun raporton, “ke Goso forkondukis vian

patron al Regoso, por ke ni ne savu lin. Li eble

kaŝos povran Kitikuton en karcero, kie ni ne povos

trovi lin.” 

“Eble vi pravas,” respondis la knabo, “sed mi firme

intencas trovi lin, negrave kie li estas.” 

Ingo parolis firme kaj kuraĝe, sed lin multe

desapontis la trovo ke Reĝo Goso estis jam antaŭ ol

li ĉe la minoj kaj forportis lian patron. Tamen, li

penis ne senti malkuraĝon, kredante ke li fine

sukcesos, malgraŭ ĉia oponado. Turninte sin al la

gardistoj, li diris:

“Forprenu la ĉenojn de ĉi tiuj sklavoj kaj liberigu

ilin.” 

La gardistoj ridis pro tiu ordono, kaj unu el ili

alportis manplenon da ĉenoj, dirante: “Lia Moŝto

ordonis ke ni sklavigu ankaŭ vin, ĉar vi neniam reiros

el ĉi tiuj kavernoj.” 

206

!(images/000026.jpg)

Ĉapitro Dek Kvar

Tiam li provis meti la ĉenojn sur Ingon, sed la

knabo indigne prenis ilin kaj disrompis ilin facile kiel

katunajn ŝnuretojn. Kiam dekduo aŭ pli da gardistoj

ekkuris kapti lin, la Princo svingis la finaĵon de la

ĉeno kvazaŭ vipon kaj pelis ilin en angulon, kie ili

kaŭriĝis kaj petegis kompaton. 

Rakontoj pri la miriga forto de la knaba Princo

jam disvastiĝis en la minojn de Regoso, kaj kvankam

Reĝo Goso diris al ili ke de Ingo jam estis forprenita

ĉiu lia magia povo, la gardistoj nun vidis ke tio ne

estas vera, do ili opiniis ke estas saĝe ne provi

kontraŭi lin. 

La ĉenoj de la sklavoj estis ĉiuj nititaj firme al

iliaj maleoloj kaj pojnoj, sed Ingo rompis la ŝtalajn

ligilojn per siaj manoj kaj liberigis la povrulojn—ne

nur tiujn el Pingario sed ĉiujn kaptitajn dum la

multaj militoj kaj ŝtelekspedicioj de Reĝo Goso. Ili

estis tre dankemaj, kiel vi povas supozi, kaj akceptis

subteni princon Ingon negrave kian agadon li

ordonos. 

Li gvidis ilin al la meza kaverno, kie ĉiuj gardistoj

kaj intendantoj fuĝis terurite pro lia proksimiĝo, kaj

baldaŭ li disrompis la ĉenojn de la sklavoj laborintaj

en tiu parto de la minoj. Tie ili proksimiĝis al la

207

Rinkitinko en Oz

unua kaverno kaj liberigis ĉiujn tri. 

La sklavojn traktis tiel kruele la servistoj de Reĝo

Goso ke ili fervoris ĉasi kaj mortigi ilin, venĝe; sed

Ingo retenis ilin kaj grupigis ilin, kaj ĉiu grupo ricevis

propran ĉefon. Post tio li kunvokis la ĉefojn kaj

ordonis ke ili marŝu bonorde laŭ la pado al la Urbo

Regoso, kie li renkontos ilin kaj ordonos al ili kion

sekve fari. 

Ili volonte konsentis, kaj, arminte sin per feraj

stangoj kaj pioĉhakiloj kiujn ili alportis el la minoj, 

la sklavoj komencis sian marŝon al la urbo. 

Unue Zella volis postresti, por povi marŝi al sia

propra hejmo, sed nek Rinkitinko nek Ingo opiniis ke

ŝi estus sekura vagante sola tra la arbaro, do ili

instigis ŝin reiri kun ili al la urbo. 

La knabo surterigis sian boaton ĉifoje ĉe la sama

loko kiel kiam li unue alteriĝis ĉe Regoso, kaj, 

kvankam multaj el la batalistoj staris sur la bordo

kaj antaŭ la muroj de la urbo, neniu el ili provis

iel ajn ĝeni la knabon. Efektive, ili aspektis

maltrankvilaj kaj malkvietaj, kaj kiam Ingo renkontis

Kapitanon Buzumon li demandis ĉu io okazis dum

lia foresto. 

“Multo okazis,” respondis Buzubo. “Niaj Reĝo kaj

208

!(images/000047.png)

Ĉapitro Dek Kvar

Reĝino forkuris kaj lasis nin, kaj ni ne scias kion

fari.” 

“Forkuris\!” kriis Ingo. “Kien ili iris?” 

“Kiu scias?” diris la viro, gestante malgaje per sia

kapo. “Ili foriris antaŭ kelkaj horoj, en boato kun

kvardek remistoj, kaj ili kunprenis la Reĝon kaj

Reĝinon de Pingario\!” 

209

!(images/000051.png)

La Fuĝo de la Regantoj

ĈAPITRO 15

Nu ŝajnas ke kiam

Reĝino Koro fuĝis el sia

insulo al Regoso, ŝi estis

sufiĉe lerta, kvankam

multe timanta, halti ĉe la

reĝa laktejo, kiu estis proksima al la ponto, kaj treni

povran Reĝinon Garion el la laktodomo kaj transen

kun si al Regoso. La batalistoj de Reĝo Goso neniam

antaŭe vidis la teruran Reĝinon Koron tima, kaj tial

kiam ŝi venis kurante trans la ponton el boatoj, 

trenante la Reĝinon de Pingario per unu brako, la

efiko de la timego de la virino estis terurigi la

210

Ĉapitro Dek Kvin

atendantajn batalistojn. 

“Ek\!” kriis Koro. “Detruu la ponton, alie ni

pereos.” 

Dum la viroj fortiris la ponton el boatoj la Reĝino

kuris al la palaco de Goso, kie ŝi renkontis sian

edzon. 

“Tiu knabo estas sorĉisto\!” ŝi elspiregis. “Ne eblas

kontraŭstari lin.” 

“Ho, ĉu fine vi trovis lian magion?” respondis

Goso, ridante al ŝia vizaĝo. “Kiu, nun, do estas la

kovardo?” 

“Ne ridu\!” kriis Reĝino Koro. “Nenio komika

okazas. Ambaŭ niaj insuloj estas en la vero

konkeritaj, jam ĉi-minute. Kion ni faru, Goso?” 

“Envenu,” li diris, serioziĝante, “kaj ni diskutu.” 

Do ili eniris ĉambron de la palaco kaj diskutis

longe kaj tre serioze. 

“La knabo intencas liberigi siajn patron kaj

patrinon, kaj la tutan popolon el Pingario, kaj reporti

ilin al ilia insulo,” diris Koro. “Li eble ankaŭ detruos

niajn palacojn kaj sklavigos nin. Mi vidas nur unu

metodon, Goso, por malebligi ke li faros ĉion ĉi, kaj

kion ajn alian li deziras.” 

“Kiu metodo estas?” demandis Reĝo Goso. 

211

Rinkitinko en Oz

“Ni devas forkonduki la gepatrojn el ĉi tie kiel

eble plej rapide. Mi havas kun mi la Reĝinon de

Pingario, kaj vi kuru al la minoj kaj elprenu la

Reĝon. Post tio ni forkondukos ilin en boato kaj

kaŝos ilin kie la knabo ne povos trovi ilin, malgraŭ

lia multa magio. Ni uzos la Reĝon kaj Reĝinon de

Pingario kiel ostaĝojn, kaj sendos mesaĝon al la

knaba sorĉisto ke se li ne foriros de niaj insuloj kaj

permesos nin regi ilin neĝenate, laŭ nia propra

maniero, ni mortigos liajn patron kaj patrinon. 

Ankaŭ ni diros ke nur dum li lasos nin neĝenataj

restos sekuraj liaj gepatroj, kvankam ankoraŭ sekure

kaŝitaj. Mi kredas, Goso, ke tiumaniere ni povos

devigi Princon Ingon obei nin, ĉar ŝajne li multe

amas siajn gepatrojn.” 

“Ne malbona ideo,” diris Goso, penseme; “sed kie

ni povos kaŝi la Reĝon kaj Reĝinon, tiel ke la knabo

ne povos trovi ilin?” 

“En la lando de la Reĝo de la Knomoj, sur la

ĉeftero tre sude,” ŝi respondis. “La Knomoj estas

amikoj niaj, kaj ili posedas magiajn povojn kiuj

ebligos al ili protekti la kaptitojn kontraŭ troviĝo. Se

ni povos sukcese konduki la Reĝon kaj Reĝinon de

Pingario al la Regno de la Knomoj antaŭ ol la

212

!(images/000059.png)

Rinkitinko en Oz

knabo scios kion ni faras, mi estas certa ke nia

komploto sukcesos.” 

Goso multe pripensis la planon dum la sekvaj

kvin minutoj, kaj ju pli li pripensis ĝin des pli

lerta kaj racia ĝi ŝajnis. Do li konsentis agi laŭ la

sugesto de Reĝino Koro kaj tuj li forrapidis al la

minoj, kie li alvenis antaŭ ol Princo Ingo. La

sekvan matenon li rekondukis Reĝon Kitikuton al

Regoso. 

Dum Goso estis for, Reĝino Koro okupis sin per

preparado de granda rapida boato por la veturo. Ŝi

metis en ĝin plurajn sakojn da oro kaj juveloj per

kiuj ŝi subaĉetos la knomojn, kaj elektis kvardek el la

plej fortaj remistoj en Regoso por remi la boaton. Tuj

kiam Reĝo Goso revenis kun sia reĝa kaptito ĉio estis

preta por foriro. Ili rapide eniris la boaton kun siaj

du gravaj kaptitoj kaj sen ia ajn ekspliko al iu el sia

popolo kaj ordonis ke la remistoj komencu, kaj

baldaŭ ili estis nevideble for sur la larĝa surfaco de

la Nonesta Oceano. 

Ingo venis al la urbo kelkajn horojn poste kaj lin

multe ĉagrenis la sciiĝo ke liaj patroj kaj patrino estis

kaŝe forprenitaj for de la insuloj. 

“Mi sekvos ilin, kompreneble,” diris la knabo al

214

!(images/000063.png)

Ĉapitro Dek Kvin

Rinkitinko, “kaj se mi ne povos atingi ilin sur la

oceano mi traserĉos la tutan mondon ĝis trovi ilin. 

Sed antaŭ ol foriri el ĉi tie mi devas aranĝi resendi

nian popolon al Pingario.” 

215

!(images/000070.png)

Nikoroĉjo Rifuzas Kronon

ĈAPITRO 16

Preskaŭ 

la 

unuaj

personoj vidataj de Zella

kiam ŝi surteriĝis el la

arĝente tegita boato ĉe

Regoso estis ŝiaj patro kaj

patrino. Nikoroĉjon kaj lian edzinon multe

maltrankviligis la nereveno de sia filineto el Koregoso, 

do ili eliris por trovi kio okazis al ŝi. Kiam ili atingis

la Urbon Regoson, tiun matenon mem, ilin mirigis

aŭdi informojn pri la multaj strangaj eventoj

okazintaj; tamen, ilin konsolis la informo ke oni vidis

Zellan en la boato de Princo Ingo, kiu iris norden. 

216

Ĉapitro Dek Ses

Poste, dum ili demandis al si kion povas signifi tio, 

la arĝente tegita boato reaperis, kun ilia filino en si, 

kaj ili kuris al la bordo por bonvenigi ŝin kaj multe

ĝoje kisi ŝin. 

Ingo invitis la du bonulojn al la palaco de Reĝo

Goso, kie li konsiliĝis kun ili, ankaŭ kun Rinkitinko

kaj Bilbilo. 

“Nun post la forkuro de la Reĝo kaj Reĝino de

Regoso kaj Koregoso,” li diris, “estas neniu reganto

por ĉi tiuj insuloj. Do mi devas nomumi novan

reganton, kaj ĉar Nikoroĉjo, la patro de Zella, estas

honesta kaj fidinda persono, mi nomumos lin la Reĝo

de la Ĝemelaj Insuloj.” 

“Min?” kriis Nikoroĉjo, mirigita pro tiu parolo. 

“Mi petegas Vian Moŝton, sur miaj genuoj, ne tiele

kruele trakti min, ne faru el mi Reĝon\!” 

“Kial ne?” demandis Rinkitinko. “Mi estas Reĝo, 

kaj mi konas la senton. Mi certigas al vi, bona

Nikoroĉjo, ke mi multe ĝuas mian altan rangon, 

kvankam juveloplena krono ja estas iom peza sur-

kapaĵo dum la varmega vetero.” 

“Por vi, nobla sinjoro, estas malsimile,” diris

Nikoroĉjo, “ĉar vi estas tre for de via regno kaj ĝiaj

ĉagrenoj kaj ĝenoj kaj povas fari kion ajn vi volas. 

217

Rinkitinko en Oz

Sed resti en Regoso, kiel Reĝo de ĉi tiuj ferocaj kaj

senordaj batalistoj, signifus vivi konstante maltrankvile

kaj en ĉiama danĝero, kaj plej verŝajne ili murdus

min jam antaŭ la forpaso de sola monato. Ĉar mi

faris nenian damaĝon al iu ajn kaj mi penis esti bona

kaj justa persono, mi ne opinias ke mi devus esti

kondamnita al tia terura fato.” 

“Tute bone,” respondis Ingo, “ni ne plu parolos pri

via reĝiĝo. Mi nur volis riĉigi kaj prosperigi vin, laŭ

mia promeso al Zella.” 

“Bonvolu forgesi tiun promeson,” petegis la braĝo-

bruligisto, tre serioze; “jam de multaj jaroj mi estas

sekura kontraŭ molestado, ĉar mi estas malriĉa kaj

posedas nenion kion povus envii alia persono. Sed se

vi riĉigos kaj prosperigos min mi tuj fariĝos predoto

de ŝtelistoj kaj perfortistoj kaj verŝajne perdos mian

vivon penante protekti mian riĉon.” 

Ingo rigardis la viron surprizite. 

“Kion, do, mi povos fari plaĉe al vi?” li demandis. 

“Nenion pli ol permesi ke mi iru al mia povra

kabano,” diris Nikoroĉjo. 

“Eble,” komentis Reĝo Rinkitinko, “la braĝo-

bruligisto havas pli da saĝo kaŝita en tiu malmola

kapo lia ol ni supozis pri li. Sed ni uzu tiun saĝon, 

218

!(images/000074.png)

Rinkitinko en Oz

nune, por akiri konsilon pri kion fari dum ĉi tiu

krizo.” 

“Kion vi nomas mia saĝo,” diris Nikoroĉjo, “estas

nur simpla bonracio. Mi rimarkis ke kelkaj homoj

riĉiĝas, kaj estas malestimataj de kelkaj kaj rabataj de

aliaj. Aliaj homoj famiĝas, kaj estas mokataj kaj

priridataj de siaj kunuloj. Sed la malriĉa humilulo kiu

vivas nerimarkate kaj nekonate eskapas el ĉiuj tiuj

ĝenoj kaj estas la sola persono kiu povas vere ĝui la

vivon.” 

“Se mi havus manon, anstaŭ fenditan hufon, mi

volonte premus vian manon, Nikoroĉjo,” diris Bilbilo

la kapro. “Sed la malriĉulo nepre ne havu kruelan

mastron, alie li ja suferus.” 

Dum la interkonsiliĝo ili trovis, efektive, ke la

konsilo de la braĝobruligisto estas kaj sagaca kaj

bonsenca, kaj ili multe profitis per liaj vortoj. 

Ingo donis al Kapitano Buzubo la rajton komandi

la batalistojn kaj devigis lin promesi kvietigi kaj

bonordigi siajn soldatojn—se eble. Post tio la knabo

permesis ĉiujn ekssklavojn de Reĝo Goso, escepte de

tiuj venintaj el Pingario, elekti kiujn boatojn ili

bezonas kaj stoki ilin per provizaĵoj kaj forremi al siaj

propraj landoj. Kiam ili estis foririntaj, elkore

220

Ĉapitro Dek Ses

dankinte kaj multe beninte la knaban Princon kiu

liberigis ilin, Ingo faris preparojn por sendi sian

propran popolon hejmen, kie, laŭ lia ordono, ili

rekonstruu siajn domojn kaj poste starigu novan

reĝan palacon. Ili post tio atendu pacience la venon

de Reĝo Kitikuto aŭ de Princo Ingo. 

“Min plej maltrankviligas,” diris la knabo al siaj

amikoj, “la demando kiun nomumi kiel estron de tiu

laboro restarigi Pingarion laŭ ĝia antaŭa stato. Ĉiuj

miaj homoj estas perlofiŝistoj, kaj kvankam volontaj

kaj honestaj, ili ne havas talenton estri la laboradon

de aliaj personoj.” 

Dum oni faris la preparojn por foriro, Nikoroĉjo

proponis sin por estri la homojn el Pingario, kaj faris

tion tre kompetente. Ĉar el la insulo estis ŝtelitaj ĝiaj

tutaj valoraj meblaro kaj drapiraĵaro kaj ĝiaj riĉaj

tukoj kaj pentraĵoj kaj statuaro k.c., ankaŭ la oro kaj

arĝento kaj ornamaĵaro, Ingo opiniis ke estas tute

juste ke la ŝtelintoj donu anstataŭaĵojn. Do li direktis

sian popolon traserĉi la magazenojn de Reĝo Goso

kaj repreni ĉiujn siajn posedaĵojn kaj meblaĵojn

troveblajn. Ankaŭ li ordonis al ili ke ili prenu tiom

ajn pli, kiom ili bezonos por komfortigi siajn novajn

hejmojn, tiel ke multaj boatoj estis plene ŝarĝitaj per

221

Rinkitinko en Oz

varoj kiuj ebligos ke la popolo redonu al Pingario

ĝian antaŭan komforton. 

Por la nova palaco de sia patro la knabo rabis el

la palacoj de kaj Reĝino Koro kaj Reĝo Goso, for-

sendante kun sia popolo sufiĉajn varojn por estigi la

novan loĝejon de Reĝo Kitikuto egale bele ornamita

kaj meblita kiel tiu kiun la senkompataj invadintoj el

Regoso detruis. 

La amaso da boatoj estis granda, forvelante dum

hela, sunoplena mateno veture al Pingario, portante

ĉiujn virojn, virinojn kaj infanojn kaj ĉiujn varojn por

repretigi iliajn hemojn. Dum li rigardis la boataron

foriri, Princo Ingo sentis ke li jam sukcese plenumis

parton de sia misio, sed li ĵuris neniam mem reiri al

Pingario antaŭ ol povi kunpreni siajn patron kaj

patrinon tien; krom se, efektive, Reĝo Goso fie detruis

liajn amatajn gepatrojn, kiuokaze Ingo fariĝus la Reĝo

de Pingario kaj li devus iri al sia popolo kaj regi ĝin. 

Dum la lastaj boatoj pretiĝis veli al Pingario, 

Nikoroĉjo, kiu multe servis pri ilia pretigado, venis al

Ingo penseme kaj diris:

“Via Moŝto, mia edzino kaj mia filino urĝas min

foriri de Regoso kaj ekloĝi en via insulo, en nova

hejmo. Laŭ tio kion diras via popolo al mi, Pingario

222

!(images/000081.png)

Rinkitinko en Oz

estas pli bona loĝejo ol Regoso, kaj ne ekzistas tie

kruelaj batalistoj nek sovaĝaj bestoj kiuj konstante

timigas pri la sekureco de la amatoj. Tial, mi venis

por peti permeson iri kun mia familio en unu el tiuj

boatoj.” 

Al Ingo multe plaĉis tiu propono kaj li ne nur

donis al Nikoroĉjo permeson iri al Pingario por loĝi

tie, sed li instrukciis ke li kunprenu sufiĉajn varojn

por komforte mebligi sian novan hejmon. Aldone al

tio, li nomumis Nikoroĉjon ĝenerala intendanto de la

konstruaĵoj kaj de la perlofiŝejoj, ĝis lia patro aŭ li

mem alvenos, kaj la popolo aprobis tiun ordonon ĉar

ili amis Nikoroĉjon kaj sciis ke li estas justa kaj

honesta. 

Tuj kiam la lasta boato de la granda floto malaperis

el la vidkapablo de la personoj restantaj en Regoso, 

Ingo kaj Rinkitinko preparis mem foriri de la insulo. 

La knabo fervoris atingi la boaton de Reĝo Goso, se

eble, kaj Rinkitinko tute ne deziris resti en Regoso. 

Buzubo kaj la batalistoj staris silente sur la bordo

kaj rigardis dum la nigra boato kun sia arĝenta tegaĵo

foriris, kaj mi estas certa ke ili tiom ĝojis pro la foriro

de iliaj nebonvenaj vizitintoj kiom Ingo kaj Rinki-

tinko kaj Bilbilo ĝojis foriri. 

224

!(images/000028.png)

Ĉapitro Dek Ses

La knabo demandis al la Blanka Perlo kiun

direkton elektis la boato de Reĝo Goso kaj konforme

li sekvis ĝin, remante forte kaj senpaŭze dum ok tagoj

tute sen laciĝi. Sed, kvankam la nigra boato moviĝis

tre rapide, ĝi malsukcesis atingi la barĝon kiun remas

la kvardek elektitaj remistoj de Reĝino Koro. 

225

!(images/000107.png)

La Reĝo de la Knomoj

ĈAPITRO 17

La Regno de la Knomoj

ne bordas la Nonestan

Oceanon, de kiu ĝi estas

apartigita de la Regno de

Rinkitinko kaj la lando

de la Raduloj, kiu estas parto de la Lando Ev. La

lando de Rinkitinko estas apartigita disde la lando de

la Knomoj de vico de altaj kaj krutaj montoj, de kiuj

ĝi etendiĝas ĝis la maro. La Lando de la Raduloj

estas sabla dezertaĵo kiu estas unuflanke malferma al

la Nonesta Oceano kaj aliflanke ne havas barieron

por apartigi ĝin de la Lando de la Knomoj, tial sur

226

Ĉapitro Dek Sep

la bordon de la Raduloj Reĝo Goso surteriĝis—en

loko tute dizertita de ĉiuj kuriozaj loĝantoj de tiu

lando. 

La Lando de la Knomoj estas tre vasta, kaj estas

apartigita disde la Lando Oz, ĉe sia orienta bordo, 

nur de Mortiga Dezerto kiun ne povas transiri

mortipovuloj, krom se ilin helpas la feoj aŭ magio. 

La Knomoj estas grandnombra kaj petolema

popolo, loĝanta en subteraj kavernoj tre larĝaj, 

interkonektitaj per arkaĵoj kaj koridoroj. La vorto

“knomo” signifas “kiu konas”, kaj tiuj uloj estas tiel

nomitaj ĉar ili scias kie troviĝas la kaŝejoj de la tutaj

oro kaj arĝento kaj valoregaj ŝtonoj en la tero—tiun

scion kunscias neniuj aliaj vivantoj. La Knomoj estas

multe okupataj personoj, kiuj konstante elfosas oron

el unu loko kaj portas ĝin al alia loko, kie ili sekrete

enterigas ĝin, kaj eble jen la kialo ke nur ili mem

scias kie trovi ĝin. La knomojn regis, dum la tempo

pri kiu mi skribas, Reĝo nomata Kalikoto. 

Reĝo Goso anticipis esti ĉasata de Ingo en lia

magia boato, do li laŭeble plej rapidis, urĝante siajn

kvardek remistojn plej forte labori nokte kaj tage. 

Ĝojige al li li ne estis atingita, sed surteriĝis sur la

sabla plaĝo de la Raduloj la matenon de la oka tago. 

227

Rinkitinko en Oz

La kvardek remistoj lasiĝis kun la boato, dum

Reĝino Koro kaj Reĝo Goso, kun siaj reĝaj kaptitoj, 

kiuj estis ankoraŭ ĉenitaj, komencis la veturon al la

Reĝo de la Knomoj. 

Post nelonge ili pasis la sablojn kaj atingis la rokan

landon apartenantan al la knomoj, sed ili ankoraŭ

estis longan distancon for de la enirejo al la subteraj

kavernoj en kiuj loĝas la Reĝo de la Knomoj. Estis

obskureta pado serpentumanta inter ŝtonoj kaj

rokegoj, trans kiujn la marŝado estis tre malfacila, 

precipe ĉar la pado kondukis trans montetojn kiuj

estis nur malgrandaj montoj, kaj poste laŭ krutaj kaj

abruptaj deklivoj kie ĉia mispaŝo povus signifi

rompitan kruron. Tial nur dum la dua tago de sia

veturo ili grimpis duonvoje sur severa monto kaj

trovis sin ĉe la enirejo de la kavernoj de la Reĝo de

la Knomoj. 

Je ilia alveno, la enirejo aspektis libera kaj

negardata, sed Goso kaj Koro jam antaŭe estis tie, kaj

ili estis tro saĝaj por provi eniri sen anonci sin, ĉar

la koridoro al la kavernoj estis plena de kaptiloj kaj

faliloj. Do Reĝo Goso staris senmove kaj kriis, kaj tuj

ilin ekĉirkaŭis grupo de malrektaj knomoj, kiuj

kvazaŭ saltis el la tero. 

228

!(images/000114.jpg)

Ĉapitro Dek Sep

Unu el ili havis tre longajn orelojn kaj nomiĝis La

Longorela Aŭdanto. Li diris: “Mi aŭdis vin venantaj

frue ĉimatene.” 

Alia havis okulojn kiuj rigardas diversdirekte je la

sama tempo kaj estis kurioze helaj kaj penetremaj. Li

povis transrigardi monteton aŭ ĉirkaŭ angulon kaj

nomiĝis La Vidisto. Diris li: “Mi vidis vin venantaj

hieraŭ.” 

“Sekve,” diris Reĝo Goso, “eble Reĝo Kalikoto

ekspektas nin.” 

“Estas vere,” respondis alia Knomo, ĉirkaŭ kies

kolo estis ora kolumo kaj kiu portis aron da oraj

ŝlosiloj. “La potenca Reĝo de la Knomoj atendas vin, 

kaj ordonas ke vi sekvu min al lia ĉeestejo.” 

Dirinte tion li gvidis en la kavernojn, kaj Goso kaj

Koro sekvis, kuntrenante siajn lacajn kaptitojn, ĉar

povra Reĝo Kitikuto kaj lia milda Reĝino devis porti, 

dum la tuta teda veturo, la sakojn da oro kaj juveloj

kiuj estos uzitaj por subaĉeti la Reĝon de la Knomoj

por ke li akceptu ilin kiel sklavojn. 

Tra pluraj longaj koridoroj la gvidisto kondukis

ilin kaj fine ili eniris malgrandan kavernon kiu estis

bele ornamita kaj inkrustita per raraj juveloj kiuj

flagris de ĉiu parto de la muro, planko kaj plafono. 

229

Rinkitinko en Oz

Tiu estis atendejo por vizitantoj, kaj tie ilia gvidanto

lasis ilin dum li iris informi Reĝon Kalikoton pri

ilia alveno. 

Post nelonge ili estis eskortitaj en grandan kupol-

havan ĉambron, ĉizitan el la solida roko kaj tiom

grandiozan ke ili ĉiuj—la Reĝo kaj Reĝino de

Pingario kaj la Reĝo kaj la Reĝino de Regoso kaj

Koregoso—enspiregis pro miro kaj kiel eble plej larĝe

malfermis siajn okulojn. 

En ebura trono sidis malgranda ronda viro kiu

havis pintan barbon kaj hararon kiu leviĝis kaj fariĝis

alta buklo sur la supro de lia kapo. Li estis vestita

per silkaj roboj, riĉe broditaj, kiuj havis larĝajn

butonojn el tajlitaj rubioj. Sur lia kapo estis diamanta

krono kaj en sia mano li tenis oran sceptron kun

granda juvelita globo ĉe unu finaĵo. Tiu estis

Kalikoto, la Reĝo kaj reganto de ĉiuj knomoj. Li

gestis per sia kapo sufiĉe afable al siaj vizitantoj kaj

diris per gaja voĉo:

“Nu, Viaj Moŝtoj, kion mi povas fari por vi?” 

“Mia 

deziro,” 

respondis 

Reĝo 

Goso, 

respektoplene, “estas meti en vian zorgon du

kaptitojn, kiujn vi nun vidas antaŭ vi. Ili devas esti

zorge gardataj, por malebligi ilian eskapon, ĉar ili

230

Ĉapitro Dek Sep

havas la lertecon de vulpoj kaj ne estas fideblaj. 

Kompense por la komplezo kiun mi petas de vi, 

mi alportis al Via Moŝto valorajn donacojn de oro

kaj valoregaj gemoj.” 

“Tre bone,” diris Reĝo Kalikoto, kapjesante

aprobon, ĉar kiel ĉiuj knomoj li amis trezorojn de

oro kaj juveloj. “Sed kiuj estas la kaptitoj kiujn vi

venigis ĉi tien, kaj kial vi metas ilin je mia dispono

anstataŭ mem gardi ilin? Ili aspektas sufiĉe mildaj, 

mi certas.” 

“La kaptitoj,” respondis Reĝo Goso, “estas la Reĝo

kaj Reĝino de Pingario, malgranda insulo norde de ĉi

tie. Ili estas tre fiintencaj personoj kaj venis al niaj

insuloj Regoso kaj Koregoso por konkeri ilin kaj

mortigi nian povran popolon. Ankaŭ ili intencis rabi

de ni ĉiujn niajn riĉaĵojn, sed bonfortune ni povis

venki kaj kapti ilin. Tamen ili havas filon kiu estas

terura sorĉisto kaj kiu per magia arto penas trovi ĉi

tiujn fiajn Reĝon kaj Reĝinon de Pingario, kaj liberigi

ilin, por ke ili plu faru sian fiagadon. Tial, ĉar ni ne

havas magion por defendi nin, ni alvenigis la

kaptitojn al vi por ke vi sekure gardu ilin.” 

“Via Moŝto,” ekparolis Reĝo Kitikuto, parolante al

la Reĝo de la Knomoj tre indigne, “ne kredu tiun

231

Rinkitinko en Oz

rakonton, mi petegas vin. La tuto estas mensogo\!” 

“Mi scias tion,” diris Kalikoto. “Tamen mi opinias

ĝin lerta mensogo, ĉar ĝi estas teksita tute sen fadeno

da vero. Tamen, tio ne estas mia afero. La fakto restas

ke mia bona amiko Reĝo Goso deziras meti vin en

miajn subterajn kavernojn, por ke vi ne povu eskapi. 

Kaj kial mi ne favoru lin per ĉi tiu komplezeto? Goso

estas potenca Reĝo kaj potenca batalisto, sed via

insulo Pingario estas dizerta kaj via popolo estas

dissendita. En mia koro, Reĝo Kitikuto, mi simpatias

kun vi, sed laŭ negocpolitiko ni la potencaj Reĝoj

devas kune stari kaj treti la malfortajn sub niajn

piedojn.” 

Reĝon Kitikuton surprizis trovi la Reĝon de la

Knomoj tiel klarparola kaj tiel bone informita, kaj li

provis argumenti ke li kaj lia milda edzino ne

meritas sian kruelan faton kaj ke estus pli saĝe ke

Kalikoto alianciĝu kun ili ol kun la fia Reĝo de

Regoso. Sed Kalikoto nur skuis sian kapon kaj

ridetis, dirante:

“La fakto ke vi estas kaptito, mia povra Kitikuto, 

estas indiko ke vi estas malpli forta ol Reĝo Goso, kaj

mi preferas trakti kun la fortuloj. Flanke,” li pludiris, 

turninte sin al la Reĝo de Regoso, “ĉu ĉi tiuj kaptitoj

232

!(images/000076.png)

Rinkitinko en Oz

iel rilatas al la Lando Oz?” 

“Kial vi demandas?” diris Goso. 

“Ĉar mi ne nepre ne ofendu la Ozanojn,” estis la

respondo. “Mi estas tre potenca, kiel vi scias, sed

Ozma de Oz estas multe pli potenca ol mi; tial, se

ĉi tiuj Reĝo kaj Reĝino de Pingario troviĝus

protektataj de Ozma, mi neniel pritraktus ilin.” 

“Mi certigas al Via Moŝto ke la kaptitoj neniel

rilatas al la Ozanoj,” Goso hastis diri. Kaj Kitikuto, 

demandite, agnoskis ke tio estas vera. 

“Sed kio pri tiu sorĉisto kiun vi menciis?” 

demandis la Reĝo de la Knomoj. 

“Ho, li estas nur knabo; sed li estas tre feroca kaj

obstina kaj lin helpas malgranda dika sorĉisto nomata

Rinkitinko kaj parolanta kapro.” 

“Oho\! Parolanta kapro, ĉu? Tio certe sonas kiel

magio; kaj ankaŭ sonas kiel la Lando Oz, kie ĉiuj

bestoj parolas,” diris Kalikoto, kun dubema mieno. 

Sed Reĝo Goso certigis al li ke la parolanta kapro

neniam estis en Oz. 

“Rilate al Rinkitinko, kiun vi nomas sorĉisto,” 

pludiris la Reĝo de la Knomoj, “li estas najbaro mia, 

sciu, sed ĉar ni estas apartigitaj unu de la alia de altaj

montoj sub kiuj fluas tre forta rivero, mi ankoraŭ

234

Ĉapitro Dek Sep

neniam renkontis Reĝon Rinkitinkon. Sed mi ja aŭdis

pri li, kaj laŭ ĉiuj raportoj li estas gaja fripono, kaj

plene sendanĝera. Tamen, malgraŭ viaj falsaj deklaroj

kaj misdiroj, mi perlaboros la trezoron kiun vi portis

al mi, per sekura gardado de viaj kaptitoj en miaj

kavernoj.” 

“Laborigu ilin,” konsilis Reĝino Koro. “Ili estas

iom delikataj, kaj se vi laborigos ilin tio bele suferigos

ilin.” 

“Mi agos laŭ mia propra deziro pri tio,” diris la

Reĝo de la Knomoj severe. “Kontentiĝu per la fakto

ke mi konsentas sekurigi ilin.” 

Ĉar la interkonsento estis tiel farita kaj finita, 

Kalikoto unue ekzamenis la oron kaj juvelojn kaj

poste sendis ilin al sia reĝa magazeno, kiu estis tre

plena de tia trezoro. Poste la kaptitoj estis forsenditaj

estrate de la Knomo kun la ora kolumo kaj ŝlosiloj, 

kies nomo estis Kliko, kaj li eskortis ilin al malgranda

kaverno kaj donis al ili bonan manĝon. 

“Mi ŝlosos vian pordon,” diris Kliko, “do ne plu

necesas ke vi portu tiujn pezajn ĉenojn.” Li tial

forprenis la ĉenojn kaj lasis solaj Reĝon Kitikuton kaj

lian Reĝinon. La unuan fojon post sia forportiĝo el

Pingario fare de la Norduloj la bonaj Reĝo kaj Reĝino

235

Rinkitinko en Oz

estis kune solaj kaj liberaj de ĉiuj ligiloj, kaj dum ili

ĉirkaŭbrakis unu la alian ame kaj kunmiksis siajn

larmojn pri sia malfeliĉa sorto ili ankaŭ estis

dankemaj ke ili pasis el la estrado fare de la senkora

Reĝo Goso en la pli mildan estradon fare de Reĝo

Kalikoto. Ili ankoraŭ estis kaptitoj sed ili kredis ke ili

estos pli feliĉaj en la subteraj kavernoj de la Knomoj

ol en Regoso kaj Koregoso. 

Intertempe, en la reĝa kaverno de la Reĝo granda

festeno estis pretigita. Reĝo Goso kaj Reĝino Koro, 

triumfinte pri sia intrigo, estis tiom plaĉitaj ke ili gaje

festenadis kun la gaja Reĝo de la Knomoj ĝis malfrua

horo tiun nokton. Kaj la sekvan matenon, avertinte

al Kalikoto ke li nenial liberigu la kaptitojn krom se

ili ordonos tion, la Reĝo kaj Reĝino de Koregoso

forlasis la kavernojn de la knomoj por reiri al la

bordo de la oceano kie ili estis lasintaj sian boaton. 

236

!(images/000073.png)

Ingo Transdonas Sian Palruĝan Perlon

ĈAPITRO 18

La Blanka Perlo gvidis

Ingon fidele dum li serĉis

la boaton de Reĝo Goso, 

sed la knabo perdis tiom

da tempo sendante sian

popolon hejmen al Pingario ke nur plenan tagon post

la alteriĝo de Goso kaj Koro sur la bordon de la

Lando de la Raduloj la boato de Ingo venis al la

sama loko. 

Tie li trovis la kvardek remistojn gardantajn la

barĝon de Reĝino Koro, kaj kvankam ili ne volis aŭ

ne povis diri al la infano kien la Reĝo kaj Reĝino

237

Rinkitinko en Oz

kondukis liajn patron kaj patrinon, la Blanka Perlo

konsilis ke li sekvu la vojon al la lando kaj la

kavernoj de la knomoj. 

Rinkitinko ne deziris entrepreni la rokoplenan kaj

montan veturon, eĉ dum Bilbilo portos lin, sed li

rifuzis dizerti Ingon, eĉ kvankam lia propra regno

situas tuj preter aro da montoj kiuj estas videblaj

turante sudokcidente de ili. Do la Reĝo brave suriris

la kapron, kiu ĉiam grumblis sed ĉiam obeis sian

mastron, kaj la trio tuj ekiris cele la kavernojn de la

knomoj. 

Ili veturis same nerapide kiel Reĝino Koro kaj

Reĝo Goso, tiel ke kiam ili estis ĉirkaŭ duonvoje ili

trovis la Reĝon kaj Reĝinon revenantaj al sia boato. 

La fakto ke Goso kaj Koro nun estas solaj pruvis ke

ili postlasis la patron kaj patrinon de Ingo; do, laŭ

propono de Rinkitinko, la trio kaŝis sin malantaŭ alta

roko ĝis la Reĝo de Regoso kaj la Reĝino de

Koregoso, kiuj ne observis ilin, preterpasis. Post tio ili

daŭrigis sian veturon, feliĉaj ĉar ili ne denove devis

batali aŭ kvereli siajn fimalamikojn. 

“Tamen, ni povus esti demandintaj al ili kion ili

faris pri viaj povraj gepatroj,” diris Rinkitinko. 

“Ne gravas,” respondis Ingo. “Mi estas certa ke la

238

Ĉapitro Dek Ok

Blanka Perlo ĝuste gvidos nin.” 

Dum iom da tempo ili plumarŝis silente kaj post

tio Rinkitinko komencis ridi laŭ la plaĉa maniero

kiun li kutimis antaŭ ol liaj misfortunoj trafis lin. 

“Kio amuzas Vian Moŝton?” demandis la knabo. 

“Penso pri kiom surprizitaj estus miaj karaj regatoj

se ili komprenus kiom proksima al ili mi estas, tamen

kiom distanca. Mi ĉiam volis viziti la Landon de la

Knomoj, kiu estas plena de misteroj kaj magio kaj

ĉiaj aventuroj, sed miaj amantaj regatoj malpermesis

ke mi pripensu tian aferon, timante ke mi estus

damaĝita aŭ sorĉita.” 

“Ĉu vi timas, nun kiam vi estas ĉi tie?” demandis

Ingo. 

“Iomete, sed ne multe, ĉar oni diras ke la nova

Reĝo de la Knomoj ne estas tiel fia kiel la malnova

Reĝo. Tamen, ni ja entreprenas danĝeran veturon kaj

mi opinias ke vi devus protekti min per pruntedono

de unu el viaj perloj al mi.” 

Ingo pripensis tion kaj la peto ŝajnis inda. 

“Kiun perlon vi deziras?” demandis la knabo. 

“Nu, ni pensu,” respondis Rinkitinko; “vi eble

bezonos forton por liberigi viajn kaptitajn gepatrojn, 

do vi devas reteni la Bluan Perlon. Kaj vi bezonos la

239

Rinkitinko en Oz

konsilon de la Blanka Perlo, do estos plejbone ke vi

retenu ankaŭ tiun. Sed se ni apartiĝus, mi havus

nenion por protekti min kontraŭ damaĝo, do vi devus

pruntedoni al mi la Palruĝan Perlon.” 

“Konsentite,” konsentis Ingo, kaj sidiĝinte sur

rokon li deprenis sian dekstran ŝuon kaj eltirinte la

tukon el la pinta piedfingrejo li elprenis la Palruĝan

Perlon—tiun kiu protektas kontraŭ damaĝo tiun

personon kiu portas ĝin. 

“Kien vi povos meti ĝin, por sekure gardi ĝin?” li

demandis. 

“En la poŝon de mia veŝto,” respondis la Reĝo. “La

poŝo havas klapon kaj mi povas pingle fermi ĝin tiel

ke la perlo ne povos eliri kaj perdiĝi. Rilate al rabo, 

neniu fiintenca povos tuŝi min dum mi havos la

perlon.” 

Do Ingo donis al Rinkitinko la Palruĝan Perlon

kaj la malgranda Reĝo metis ĝin en la poŝon de sia

ruĝ-kaj-verde brokita velura veŝto, kaj firme

fermpinglis la klapon de la poŝo. 

Ili nun rekomencis sian veturon kaj fine atingis la

enirejon de la kavernoj de la Reĝo de la Knomoj. 

Metinte la Blankan Perlon apud sian orelon, Ingo

demandis: “Kion mi faru nun?” kaj la Voĉo de la

240

!(images/000088.png)

Rinkitinko en Oz

Perlo respondis: “Kunfrapu viajn manojn kvarfoje kaj

laŭtvoku la vorton ‘Klik’. Post tio permesu vin esti

kondukitaj al la Reĝo de la Knomoj, kiu nun gardas

kaptitaj viajn patron kaj patrino.” 

Ingo obeis tiujn instrukciojn kaj kiam Klik alvenis

responde al la alvoko la knabo petis renkontiĝon kun

la Reĝo de la Knomoj. Do Klik kondukis ilin al Reĝo

Kalikoto, kiu tiutempe suferis pro severa kapdoloro, 

pro sia gaja festenado dum la pasinta nokto, kaj tial

estis nekutime malafabla kaj grumblema. 

“Mi scias kiucele vi venis,” diris li, antaŭ ol Ingo

povis paroli. “Vi volas forpreni de mi la kaptitojn el

Regoso; sed vi ne povos fari tion, do plej bone estas

ke vi reforiru.” 

“La kaptitoj estas miaj patro kaj patrino, kaj mi

intencas liberigi ilin,” diris la knabo firme. 

La Reĝo gapis Ingon firme, mirante pro lia aŭdaco. 

Post tio li turnis sin por rigardi Reĝon Rinkitinkon

kaj diris:

“Mi supozas ke vi estas la Reĝo de Gilgado, kiu

estas en la Regno Rinkitinko.” 

“Vi ĝuste divenis jam la unuan fojon,” respondis

Rinkitinko. 

“Kiom ronda kaj dika vi estas\!” krietis Kalikoto. 

242

Ĉapitro Dek Ok

“Mi ĵus pensis kiom dika kaj ronda estas *vi*,” diris

Rinkitinko. “Vere, Reĝo Kalikoto, ni devus esti

amikoj, ĉar ni tiel similas ĉiel escepte de pri humoro

kaj inteligento.” 

Post tio li komencis nelaŭte ridi, dum Kalikoto

forte gapis lin, ne sciante ĉu aŭ ne akcepti lian

parolon kiel komplimenton. Kaj nun la okuloj de la

knomo vagis al Bilbilo, kaj li demandis:

“Ĉu tiu estas via parolanta kapro?” 

Bilbilo renkontis la grimacan gapon de la Reĝo de

la Knomoj per rigardo egale malafabla kaj defia, dum

Rinkitinko respondis: “Jes, Via Moŝto.” 

“Ĉu li vere kapablas paroli?” demandis Kalikoto, 

scivoleme. 

“Li kapablas. Sed lia plej granda talento estas

riproĉado. Parolu al Lia Moŝto, Bilbilo.” 

Sed Bilbilo restis silenta kaj rifuzis paroli. 

“Ĉu vi ĉiam rajdas sur lia dorso?” pludiris

Kalikoto, demandante Rinkitinkon. 

“Jes,” estis la respondo, “ĉar estas malfacile por

dikulo longe marŝi, kiel eble vi mem scias pro via

sperto.” 

“Estas vere,” diris Kalikoto. “Deiru de la dorso de

la kapro kaj lasu min rajdi lin dum kelka tempo por

243

Rinkitinko en Oz

trovi kiel plaĉos al mi. Eble mi forprenos lin de vi, 

por rajdi tra miaj kavernoj.” 

Rinkitinko ridis tre nelaŭte aŭdante tion, sed tuj li

deiris de la dorso de Bilbilo kaj permesis ke Kalikoto

suriru. La Reĝo de la Knomoj estis iom mallerta, sed

kiam li fine sidis sur la selo li vokis laŭtavoĉe: “Ek\!” 

Kiam Bilbilo tute ne atentis la ordonon kaj rifuzis

moviĝi, Kalikoto piedfrapis per siaj kalkanumoj feroce

la korpon de la kapro, kaj tiam Bibilo ekiris. Li kuris

rapide trans la grandan kavernon, ĝis preskaŭ atingi

la kontraŭan muron, kie li tiom abrupte haltis ke

Reĝo Kalikoto flugis trans lian kapon kaj batiĝis

kontraŭ la juvelitan muron. Li batiĝis tiom forte ke

la pintoj de lia krono estis ĉiuj fleksitaj kaj

misformitaj kaj lia kapo estis puŝita multe en la

diamantornamitan randon de la krono, tiel ke ĝi

kovris unu okulon kaj parton de lia nazo. Eble tio

protektis la kapon de Kalikoto kontraŭ frakasiĝo pro

la roka muro, sed multe damaĝis la kronon. 

Al Bilbilo multe plaĉis la sukceso de lia ago kaj

Rinkitinko ridis gaje pro la komika aspekto de la

Reĝo de la Knomo; sed Kalikoto murmuradis kaj

grumbladis dum li relevis sin kaj klopodis tiri la

misbatitan kronon de sia kapo, kaj estis evidente ke

244

!(images/000093.png)

Rinkitinko en Oz

li estas neniel amuzita. Efektive, Ingo povis vidi ke

la Reĝo estas tre kolera, kaj la knabo sciis ke la evento

verŝajne malamikigos Kalikoton kontraŭ la tuta

grupo. 

La Reĝo de la Knomoj sendis Klikon alporti alian

kronon kaj ordonis al siaj riparistoj ripari la

damaĝitan kronon. Dum li atendis la novan kronon

li sidis rigardante siajn vizitantojn sulkante la

frunton, kaj tio des pli maltrankviligis Ingon. Fine, 

kiam la nova krono estis metita sur lian kapon, Reĝo

Kalikoto diris: “Sekvu min, fremduloj\!” kaj gvidis ilin

al malgranda pordo ĉe unu ekstremo de la kaverno. 

Ingo kaj Rinkitinko sekvis lin tra la pordejon kaj

trovis sin starantaj sur balkono kiu alrigardis enorman

kupolitan kavon—tiel vastan ke ŝajnis esti kilometroj

ĝis ĝia alia flanko. Tute ĉirkaŭ tiu ronda kavo, kiun

hele lumigis brilo el nevidebla origino, estis arkaĵoj

konektitaj kun aliaj kavernoj. 

Kalikoto prenis oran fajfilon el sia poŝo kaj sonigis

akran noton kiu eĥis tra ĉiu parto de la kavo. Tuj

Knomoj komencis enfluadi tra la flankaj arkaĵoj

multnombre, ĝis la enorman spacon ili plenigis ĝis

preter la vidpovo de la rigardantoj. Ĉiuj estis armitaj

per scintilantaj armiloj el poluritaj arĝento kaj oro, 

246

Ĉapitro Dek Ok

kaj Ingon mirigis ke Reĝo povus komandi tiel

grandan armeon. 

Ili komencis marŝi kaj remarŝi laŭ tre bonorda

aranĝo ĝis nova sonigo de la ora fajfilo sendis ilin

rekurantaj tiom rapide kiom kiam ili ekaperis. Kaj

tuj kiam la granda kavo denove estis malplena

Kalikoto reiris kun siaj vizitantoj al sia propra reĝa

ĉambro, kie li denove sidigis sin sur sian eburan

tronon. 

“Mi montris al vi,” diris li al Ingo, “parton de mia

korpogardistaro. La reĝaj armeoj, de kiuj ĉi tiu estas

nur parto, estas multenombraj kiel la sableroj de la

oceano, kaj loĝas en multaj miloj da miaj subteraj

kavernoj. Vi venis ĉi tien celante devigi min transdoni

al vi la kaptitojn de Reĝo Goso kaj Reĝino Koro, kaj

mi volis konvinki vin ke mia povo estas tro granda

tiel ke neniu povas kontraŭi ĝin. Oni diris al mi ke

vi estas sorĉisto, kaj dependas de magio por helpi vin; 

sed sciu ke la knomoj ne estas mortipovuloj, kaj ili

mem sufiĉe bone komprenas magion, do se ni devos

batali magion per magio plej verŝajne ni montriĝos

centoble pli potencaj ol vi mem povus esti. Pripensu

tion zorge, mia knabo, kaj penu kompreni ke mi

superfortas vin. Mi ne kredas ke vi povos devigi min

247

Rinkitinko en Oz

liberigi Reĝon Kitikuton kaj Reĝinon Garion, kaj mi

scias ke vi ne povos kaĵoli min fari tion, ĉar mi

promesis al Reĝo Goso. Tial, ĉar mi ne volas damaĝi

vin, mi petas ke vi pace foriru kaj lasu min sola.” 

“Pardonu min se mi ne konsentas kun vi, Reĝo

Kalikoto,” respondis la knabo. “Kvankam malfacila

kaj danĝera eble estas mia tasko, mi ne povas foriri

el via regno antaŭ ol fari ĉian penon liberigi miajn

gepatrojn kaj fiaskinte plene senkuraĝiĝi.” 

“Bone,” diris la Reĝo, al kiu evidente malplaĉis tio. 

“Mi avertis vin, do nun se malbono superos vin vi

mem kulpos. Mia kapo doloras hodiaŭ, do mi ne

povas dece konduti al vi laŭ viaj rangoj; sed Klik

gvidos vin al miaj gastoĉambroj kaj morgaŭ mi

denove parolos kun vi.” 

Tiu ŝajnis justa kaj ĝentila maniero trakti sin-

deklarintajn malamikojn, do ili ĝentile esprimis

deziron ke la kapdoloro de Kaliko kuraciĝu, kaj

sekvis sian gvidanton, Klik, laŭ bone iluminata

koridoro kaj tra plurajn arkaĵojn ĝis fine ili atingis tri

bele meblitajn litoĉambrojn ĉizitajn el solida griza

roko kaj bone lumigatajn kaj aerumatajn per ia

mistera metodo konata de la knomoj. 

La unua de tiuj ĉambroj doniĝis al Reĝo Rinki-

248

Ĉapitro Dek Ok

tinko, la dua al Ingo kaj la tria al Bilbilo la kapro. 

Estis balanciĝanta roka pordo inter la tria kaj dua

ĉambroj kaj alia inter la dua kaj unua, kiu ankaŭ

havis pordon kiu malfermiĝas al la koridoro. La

ĉambro de Rinkitinko estis la plej granda, do tie

bonega manĝo estis provizita de kelkaj knomaj

servistoj, kiuj, malgraŭ siaj malrektaj formoj, 

montriĝis bone trejnitaj kaj kompetentaj. 

“Vi ne estas kaptitoj, sciu,” diris Klik, “nek vi estas

bonvenaj gastoj, ĉar vi deklaris intencon kontraŭi nian

potencan Reĝon kaj ĉiujn liajn armeojn. Sed ni ne

malbonvolas al vi, kaj vi estos bone manĝigataj kaj

prizorgataj dum vi restos en niaj kavernoj. Manĝu

ĝissate, dormu trankvile, kaj bonajn sonĝojn havu.” 

Dirinte tion, li lasis ilin solaj kaj tuj Rinkitinko kaj

Ingo komencis interkonsiliĝi pri la plej bona metodo

liberigi Reĝon Kitikuton kaj Reĝinon Garion. La

konsilo de la Blanka Perlo estis iom nekontentiga al

la knabo ĝuste nun, ĉar la Voĉo diris responde al liaj

demandoj nur: “Estu pacienca, kuraĝa, kaj

firmintenca.” 

Rinkitinko proponis ke ili provu trovi en kiu parto

de la serio de subteraj kavernoj la gepatroj de Ingo

estas enfermitaj, ĉar tiu sciaĵo estas necesa antaŭ ol

249

Rinkitinko en Oz

ili povos agi; do kune ili komencis serĉi, lasante

Bilbilon dormantan en sia ĉambro, kaj marŝis

neoponate tra multaj koridoroj kaj kavernoj. 

En kelkaj lokoj estis grandaj fornoj, kie oni

fandadis orpulvoron en brikojn. En aliaj ĉambroj

metiistoj faradis el la oro diversajn objektojn kaj

ornamaĵojn. En unu kaverno grandegaj radoj rotaciis

polurante valorajn gemojn, kaj ili trovis multajn

kavernojn uzatajn kiel magazenojn, kie trezoro

ĉiuspeca estis alte stakita. Ankaŭ ili venis al la loĝejoj

de la armeo kaj la grandaj kuirejoj. 

Estis Knomoj ĉie—nenombreblaj miloj da ili—sed

neniu eĉ ete atentis la vizitantojn el la surfaco de la

tero. Tamen, kvankam Ingo kaj Rinkitinko marŝis ĝis

laciĝo, ili ne povis trovi la lokon kie la patro kaj

patrino de la knabo estis enfermitaj, kaj kiam ili

provis reiri al siaj propraj ĉambroj ili trovis sin

senespere perdiĝintaj en la labirinto da koridoroj. 

Tamen, Klik baldaŭ venis al ili, ridante pro ilia

embarasiĝo, kaj regvidis ilin al iliaj litoĉambroj. 

Antaŭ ol endormiĝi ili zorge barieris la pordon

inter la ĉambro de Rinkitinko kaj la koridoro, sed ili

lasis la pordojn konektantajn la tri ĉambrojn plene

malfermaj. 

250

Ĉapitro Dek Ok

Dum la nokto Ingon vekis mola grata sono kiu

plenigis lin per maltrankvilo ĉar li ne povis konjekti

la kaŭzon. Estis mallume en lia ĉambro, ĉar la lumo

malaperis tuj kiam li enlitiĝis, sed li sukcesis palpi

sian vojon al la pordo kondukanta en la ĉambron de

Rinkitinko kaj trovis ĝin firme ŝlosita kaj nemovebla. 

Post tio li paŝis al la kontraŭa pordo, kondukanta al

la ĉambro de Bilbilo, kaj trovis ke ankaŭ tiu estis

fermita kaj ŝlosita. 

La knabo havis kuriozan senton ke lia tuta

ĉambro—la muroj, planko kaj plafono—malrapide

rotacias kvazaŭ sur pivoto, kaj la sento estis tiel

malkomfortiga ke li denove enlitiĝis, ne sciante kion

alian fari. Kaj ĉar la gratsono jam ĉesis kaj la ĉambro

nun ŝajne estis senmova, li baldaŭ reendormiĝis. 

Kiam la knabo vekiĝis, post multaj horoj, li trovis

la ĉambron denove lumoplena. Do li vestis sin kaj

trovis ke malgranda tablo, sur kiu estas fume varmega

matenmanĝo, subite ekaperis en la centro de lia

ĉambro. Li provis la du pordojn, sed trovinte ke li ne

povas malfermi ilin li manĝis iom, penseme

demandante al si kiu enŝlosis lin kaj kial li fariĝis

kaptito. Post tio li denove iris al la pordo kiu laŭ lia

supozo kondukas en la ĉambron de Rinkitinko kaj

251

Rinkitinko en Oz

surprize al li la riglilo facile leviĝis kaj la pordo

malfermiĝis. 

Antaŭ li estis kruda koridoro ĉizita en la roko kaj

nebrile iluminata. Ĝi ne havis allogan aspekton, do

Ingo fermis la pordon, perpleksa pri kio okazis al la

ĉambro de Rinkitinko kaj la Reĝo, kaj li iris al la

kontraŭa pordo. Malferminte tion, li trovis solidan

rokan muron antaŭ si, kiu efike neebligis ke li eskapu

tiudirekte. 

La knabo nun komprenis ke Reĝo Kalikoto

trompis lin, kaj kvankam dirante akcepti lin kiel

gaston tamen komplotis apartigi lin de liaj kamaradoj. 

Unu vojo tamen restis, per kiu li povus eskapi, kaj li

decidis vidi kien ĝi kondukas. 

Do, irinte al la unua pordo, li malfermis ĝin kaj

nerapide paŝis en la malhele iluminatan koridoron. 

Antaŭenirinte kelkajn paŝojn li aŭdis la pordon de sia

ĉambro brufermiĝi malantaŭ li. Li rekuris tuj, sed la

roka pordo tiel strikte plenigis la aperturon ke li trovis

ke estas neeble remalfermi ĝin. Tio ne multe gravis, 

tamen, ĉar la ĉambro estis karcero kaj la sola

eskapvojo ŝajnis esti antaŭ li. 

Laŭ la koridoro li rampis ĝis, turninte sin ĉirkaŭ

angulon, li trovis sin en granda kupolhava kaverno

252

!(images/000100.png)

Rinkitinko en Oz

kiu estis vaka kaj senhoma. Ankaŭ tie estis nehela

lumo kiu ebligis al li vidi alian koridoron ĉe la

kontraŭa flanko; do li transiris la rokan plankon de

la kaverno kaj eniris duan koridoron. Tiu serpentumis

ĉiudirekte sed ne estis tre longa, do baldaŭ la knabo

atingis duan kavernon, ne tiel grandan kiel la unua. 

Tiun li ankaŭ trovis vaka, sed alia koridoro kondukis

el ĝi, do Ingo eniris tiun. Ĝi estis rekta kaj mallonga

kaj preter ĝi estis tria kaverno, kiu malmulte

diferencis de la aliaj krom ke ĉe unu ĝia flanko estis

fortika fera krado. 

Ĉiuj tri kavernoj estis krude ĉizitaj el la roko kaj

aspektis neniam uzitaj, malsimile al ĉiuj aliaj

kavernoj de la knomoj kiujn li antaŭe vizitis. Starante

en la tria karavano, Ingo vidis kion li kredis ankoraŭ

plia koridoro ĉe la kontraŭa flanko, do li marŝis cele

ĝin. Tiu aperturo estis senluma, kaj tiu fakto, kaj la

solena silento tute ĉirkaŭ li, dum kelka tempo

hezitigis lin eniri ĝin. Pripensinte, tamen, li

komprenis ke krom se li esploros la lokon ĝis la

plejfino li ne povos esperi eskapi el ĝi, do li kuraĝe

eniris la senluman koridoron kaj palpis sian vojon

zorge dum li antaŭenpaŝis. 

Apenaŭ li faris du paŝojn kiam bruego sonis

254

Ĉapitro Dek Ok

malantaŭ li kaj peza ŝtalplato fermis la aperturon en

la kaverno el kiu li ĵus venis. Li paŭzis momente, 

sed ankoraŭ ŝajnis ke estos plej bone plumarŝi, kaj

dum Ingo antaŭeniris en la mallumo, tenante siajn

manojn etenditaj antaŭ si por palpi la vojon, 

manligiloj falis sur liajn pojnojn kaj kunŝlosis sin

per akra klako, kaj momenton poste li trovis sin

ĉenita al fortika fera stango firme fiksita en la roka

planko. 

La ĉenoj estis sufiĉe longaj por permesi lin moviĝi

unu-du metrojn ĉiudirekte kaj palpante la murojn li

trovis sin en malgranda ronda ĉambro kiu havis

neniun elirejon krom la koridoron per kiu li eniris, 

kaj tio nun estis fermita per la ŝtala pordo. Jen la

fino de la serio de kavernoj kaj koridoroj. 

Nur nun la hororo de lia situacio trafis la knabon

plenforte. Sed li firme decidis ne cedi al sia fato

senbarakte, kaj ekmemorante ke li posedas la Bluan

Perlon, kiu donas al li mirindan forton, li rapide

rompis la ĉenojn kaj liberigis sin de la manligiloj. 

Post tio li tordis la ŝtalan pordon de ĝiaj ĉarniroj, kaj

rampinte laŭ la mallonga koridoro, li trovis sin en la

tria kavo. 

Nun la nehela lumo, kiu antaŭe gvidis lin, jam

255

Rinkitinko en Oz

malaperis; sed rigardetante en la senlumecon de la

kavo li vidis ion kio aspektas du rondaj diskoj de

flamo, kiuj ĵetis neklaran brilon super la planko kaj

muroj. Per tiu neklara brilo li sukcesis vidi la formon

de enorma viro, kiu sidas en la centro de la kavo, kaj

li vidis ke la fera krado estis forprenita, tiel ke la viro

povis eniri. 

La giganto estis nevestita kaj ĝiaj membroj estis

dike kovrataj de maldelikataj ruĝaj haroj. La rondaj

diskoj de flamo estis ĝiaj du okuloj kaj kiam ĝi

malfermis sian buŝon por oscedi Ingo vidis ke ĝiaj

makzeloj estas sufiĉe larĝaj por dispremi dekduon da

homoj inter la gigantaj vicoj de dentoj. 

Baldaŭ la giganto suprenrigardis kaj perceptis la

knabon kaŭrantan ĉe la kontraŭa flanko de la

kaverno, do li vokis per raŭka kruda voĉo:

“Venu ĉi tien, mia bela knabo. Ni kune baraktos, 

vi kaj mi, kaj se vi sukcesos ĵeti min surteren mi

permesos ke vi trairu mian kavon.” 

La knabo ne respondis al la defio. Li komprenis

ke li estas en severa danĝero kaj bedaŭris ke li

pruntedonis la Palruĝan Perlon al Reĝo Rinkitinko. 

Sed nun estis tro malfrue por vanaj bedaŭroj, 

kvankam li timis ke eĉ lia granda forto malmulte

256

!(images/000034.png)

Rinkitinko en Oz

helpos lin kontraŭ tiu harkovrita monstro. Ĉar liaj

brakoj ne estis sufiĉe longaj por etendiĝi trans

kvaronon de la grandega korpo de la giganto, kaj la

fortegaj membroj de la monstro verŝajne premus la

vivon el Ingo antaŭ ol li povus fariĝi mastro. 

Tial la Princo decidis uzi aliajn rimedojn por batali

tiun malamikon, kiu sendube estis metita tien por

bari lian revenon. Retroirinte tra la koridoro li atingis

la ĉambron kie li estis antaŭe ĉenita kaj torde tiris la

feran stangon el ĝia ingo. Ĝi estis duonan metron

dika kaj pli ol metron longa, kaj ĉar ĝi estis el solida

fero ĝi estis tiel peza ke tri ordinaraj viroj trovus ĝin

malfacile levebla. 

Reirinte al la kaverno, la knabo svingis la grandan

stangon super sia kapo kaj ĵetis ĝin fortege rekte al

la giganto. Finaĵo de la stango batis la frunton de la

monstro, kaj farinte unusolan ĝemon ĝi falis sternite

sur la plankon kaj kuŝis senmove. 

Kiam la giganto falis, la brilo fadis el ĝiaj okuloj, 

kaj fariĝis tute senlume. Zorgoplene, ĉar Ingo ne estis

certa ke la giganto estas morta, la knabo palpis sian

vojon cele la aperturon kiu kondukas al la meza

kaverno. La aperturo estis mallarĝa kaj la mallumo

estis intensa, sed, estante nun pli kuraĝa, la knabo

258

Ĉapitro Dek Ok

paŝis brave antaŭen. Tuj la planko komencis fali sub

li kaj tre alarmite li turnis sin kaj saltis sufiĉe forte

por kroĉiĝi al la rokaj flankoj de la muro kaj refirmigi

sian staron en la koridoro tra kiun li ĵus venis. 

Apenaŭ li atingis tiun rifuĝejon kiam giganta bruo

sonegis tra la kaverno kaj la sono de rapide fluanta

torento venis el tre sube. Ingo palpis en sia poŝo kaj

trovis plurajn alumetojn; li flamigis unu el ili kaj

tenis ĝin antaŭ si. Dum ĝi flagris li vidis ke la tuta

planko de la kaverno estis forfalinta, kaj li sciis ke

se li ne estus tuj regajinta sian piedstaron en la

koridoro li estus plonĝinta en la abismon situantan

sub li. 

Per la lumo de alia alumeto li vidis la aperturon

ĉe la alia flanko de la kavo kaj trafis lin la penso ke

eble li povus salti trans la abismon. Kompreneble, tio

tute ne estus farebla sen la mirinda forto pruntita al

li de la Blua Perlo, sed Ingo havis senton ke unu

fortega salto eble portus lin trans la abismon sekure. 

Li ne povis resti kie li estas, tio estis certa, do li

decidis provi. 

Li faris longan kuron tra la unuan kavon kaj la

nelongan koridoron; post tio, uzante sian tutan

forton, li ĵetis sin trans la nigran abismon de la dua

259

Rinkitinko en Oz

kavo. Rapide li flugis kaj, kvankam lia koro pro timo

ĉesis bati, nur pasis kelkaj sekundoj antaŭ ol liaj

piedoj tuŝis la breton de la kontraŭa koridoro kaj li

eksciis ke li sekure sukcesis fari la mirindan taskon. 

Paŭzinte nur por entiri unu senŝarĝigan spiron, 

Ingo rapide trairis la nerektan koridoron kiu

kondukas al la lasta el la tri kavernoj. Sed kiam li

ekvidis ĝin li paŭzis abrupte, ĉar liajn okulojn

preskaŭ blindigis brilego de forta lumo kiu ekfrapis

ilin. Kovrinte sian vizaĝon per siaj manoj, Ingo

retroiris malantaŭ etendiĝon de rokangulo kaj iom

post iom li kutimigis siajn okulojn al la lumo kaj li

fine povis rigardi senpalpebrume la strangan brilon

kiu tiel rapide ŝanĝis la kondiĉon de la kaverno. Kiam

li antaŭe trapasis ĉi tiun volbon ĝi estis tute vaka. 

Nun la plata planko el roko estis ĉie kovrata de bedo

da ardantaj karboj, kiu suprenetendis malgrandajn

langojn da ruĝaj kaj blankaj flamoj. Efektive, la tuta

kavo estis unu monstra forno kaj la varmego venanta

el ĝi estis timiga. 

La koro de Ingo sinkis en li dum li komprenis pri

la terura obstaklo metita de la ruza Reĝo de la

Knomoj inter lin kaj la sekurecon troveblan en la

aliaj kavernoj. Ne eblis retroiri, ĉar estus neeble ke li

260

!(images/000108.png)

Rinkitinko en Oz

denove transsaltu la abismon en la dua kaverno, ĉar

la koridoro ĉiflanke estas tiom nerekta ke li ne povus

kuri antaŭ ol salti. Nek li povus transsalti la ardantajn

karbojn de la kaverno antaŭ li, ĉar ĝi estis multe pli

granda ol la meza kaverno. Pro tiu dilemo li timis ke

lia granda forto ne utilos al li kaj li amare riproĉis

sin ke li fordonis la Palruĝan Perlon, kiu protektus

lin kontraŭ damaĝo. 

Tamen, Princo Ingo ne havis naturon kiu

malesperus longatempe, ĉar liaj pasintaj aventuroj

instruis al li fidon kaj kuraĝon, akrigis lian intelekton

kaj donis al li genion de eltrovemo. Li sidiĝis kaj

pensis profunde pri metodoj eskapi el sia danĝero kaj

fine lerta ideo trafis lian menson. Jen la metodo akiri

ideojn: neniam permesu ke miscirkonstancoj sen-

kuraĝigu vin, sed kredu ke ekzistas metodo eliri ĉiun

embarason, kaj oni povas trovi ĝin per profunda

pensado. 

Estis multaj pintoj kaj etendaĵoj de roko en la

muroj de la malrekta koridoro en kiu staras Ingo kaj

kelkaj el tiuj rokoj estis fenditaj kaj malfiksitaj, 

kvankam ili ankoraŭ kroĉiĝis al siaj lokoj. La knabo

elektis grandan pecon, kaj, per sia tuta forto, ŝirtiris

ĝin el la muro. Li poste portis ĝin al la kaverno kaj

262

!(images/000112.jpg)

Ĉapitro Dek Ok

ĵetis ĝin sur la ardantajn karbojn, proksimume tri

metrojn for de la fino de la koridoro. Post tio li reiris

por alia fragmento da roko, kaj ŝirtirinte ĝin el ĝia

loko, li ĵetis ĝin tri metrojn preter la unua, direkte al

la kontraŭa flanko de la kavo. La knabo daŭrigis tiun

laboron ĝis li estis farinta serion de paŝŝtonoj rekte

trans la kavernon ĝis la obskura pretera koridoro, kiu

laŭ lia espero rekondukos lin al sekureco eĉ se ne al

libereco. 

Kompletiginte sian laboron, Ingo ne longe hezitis

uzi avantaĝe siajn paŝŝtonojn, ĉar li sciis ke lia plej

bona ŝanco eskapi konsistas el transiro de la bedo da

karboj antaŭ ol la rokoj fariĝos tiom varmaj ke ili

bruligos liajn piedojn. Do li saltis al la unua roko kaj

de tie li komencis salti de unu al alia rapide sinsekve. 

Velkiga ondo da varmego tuj kovris lin, kaj dum kelka

tempo li timis sufokiĝi antaŭ ol povi transiri la

kavernon; sed li entenis sian spiron, por neebligi ke

la varmega aero eniru liajn pulmojn, kaj daŭrigis

siajn saltojn firme kvankam preskaŭ senespere. 

Post tio, antaŭ ol li sciiĝis, liaj piedoj premis la

malpli varmajn rokojn de la pretera koridoro kaj li

ruliĝis senhelpe sur la planko, anhelante pro manko

de spiro. Lia haŭto estis tiom ruĝa ke ĝi similis la

263

!(images/000060.png)

Rinkitinko en Oz

ŝelon de boligita omaro, sed lia rapida moviĝo evitigis

brulon, kaj liaj ŝuoj havis dikajn plandumojn, kiuj

sekurigis liajn piedojn. 

Ripozinte dum kelkaj minutoj, la knabo sentis sin

sufiĉe forta por pluiri. Li iris al la fino de la koridoro

kaj trovis ke la roka pordo per kiu li foriris el sia

ĉambro ankoraŭ estis ferma, do li reiris al

proksimume la mezo de la koridoro kaj pripensadis

kion li devus sekve fari, kiam subite la solida roko

antaŭ li komencis moviĝi kaj aperturo aperis tra kiun

brilis helega lumo. Ŝildante siajn okulojn, kiuj estis

iomete blinditigaj, Ingo saltis tra la aperturon kaj

trovis sin en unu el la loĝataj kavernoj de la Reĝo de

la Knomoj, kie antaŭ li staris Reĝo Kalikoto, kun

larĝa rideto sur sia vizaĝo, kaj Klik, la ĉambelano de

la Reĝo, kiu aspektis surprizita, kaj Reĝo Rinkitinko

sidanta sur Bilbilo la kapro, al kiuj klare plaĉis la

reveno de Ingo. 

264

!(images/000071.png)

Rinkitinko Subridas

ĈAPITRO 19

Ni nun rakontos kio

okazis al Rinkitinko kaj

Bilbilo tiumatene, dum

Ingo 

spertis 

siajn

ĉagrenajn spertojn dum

sia eskapo de la timigaj danĝeroj de la tri kavernoj. 

La Reĝo de Gilgado vekiĝis kaj trovis ke la pordo

de la ĉambro de Ingo estas firme fermita kaj ŝlosita, 

sed li tute ne spertis problemon kiam li malfermis

sian propran pordon en la koridoron, ĉar ŝajnas ke la

ĉambro de la knabo, kiu estis la meza ĉambro, rotaciis

sur pivoto, sed la apudaj ĉambroj, okupataj de Bilbilo

265

Rinkitinko en Oz

kaj Rinkitinko, restis senmovaj. La malgranda Reĝo

ankaŭ trovis matenmanĝon magie sendita en sian

ĉambron, kaj dum li manĝis ĝin, Klik venis al li kaj

deklaris ke Lia Moŝto, Reĝo Kalikoto, deziras ke li

ĉeestu en la reĝa kaverno. 

Do Rinkitinko, unue certiginte ke la Palruĝa Perlo

ankoraŭ estas en la poŝo de lia veŝto, volonte sekvis

Klikon, kiu kuris antaŭe je ioma distanco. Sed tuj

kiam Rinkitinko paŝis en la koridoron granda roko, 

peza almenaŭ tunon, malfiksiĝis kaj falis de la

plafono rekte super lia kapo. Kompreneble, ĝi ne

povis damaĝi lin, ĉar li estis protektata de la Palruĝa

Perlo, kaj ĝi flankensaltis kaj frakasiĝis sur la

plankon, kie ĝi diseriĝis pro sia propra pezo. 

“Tre senzorge\!” kriis la malgranda Reĝo, kaj anas-

paŝis sekvante Klikon, kiu aspektis surprizegita de lia

eskapo. 

Baldaŭ alia roko super Rinkitinko plonĝis suben, 

kaj ankaŭ alia, sed neniu tuŝis lian korpon. Klinko

aspektis multe perpleksa pro tiuj pluaj eskapoj kaj

certe Kalikoto estis surprizita kiam Rinkitinko, plene

sekura, eniris la reĝan kavernon. 

“Bonan matenon,” diris la Reĝo de Gilgado. “Viaj

rokoj malfiksiĝas, Kalikoto, kaj vi nepre regluigu ilin

266

Ĉapitro Dek Naŭ

en iliajn lokojn antaŭ ol ili damaĝos iun.” Poste li

komencis subridi: “Hu, hu, hu-hi, hi-hik, kik, ik\!” kaj

Kalikoto sidis kaj sulkis la frunton ĉar li ekkomprenis

ke la malgranda dika Reĝo mokas lin. 

“Mi petis ke Via Moŝto venu ĉi tien,” diris la Reĝo

de la Knomoj, “por montri al vi kuriozan buklaron

da ora fadeno kiun faris miaj metiistoj. Se ĝi plaĉas

al vi, mi donacos ĝin al vi.” 

Dirinte tion li etendis malgrandan buklaron da

scintilanta ora ŝnuro, kiu estis vere bela kaj kurioza. 

Rinkitinko prenis ĝin per mano kaj tuj la ora fadeno

komencis malvolviĝi—tiel rapide ke la okulo ne povis

sekvi ĝian moviĝon. Kaj, dum ĝi malvolviĝis, ĝi volvis

sin ĉirkaŭ la korpon de Rinkitinko, samtempe

teksante sin en reton, ĝis ĝi kovris la malgrandan

Reĝon de kapo ĝis piedo kaj metis lin en oran

karceron. 

“Aha\!” kriis Kalikoto; “*ĉi tiu* magio ĝuste funkciis, 

laŭŝajne.” 

“Ho, ĉu?” respondis Rinkitinko, kaj antaŭen-

paŝante li marŝis tute tra la oran reton, kiu falis

surplanken, konfuzita amaso. 

Kalikoto frotis sian mentonon penseme kaj gapis

firme Rinkitinkon. 

267

Rinkitinko en Oz

“Mi komprenas multan magion,” diris li, “sed Via

Moŝto havas ian magion kiu multe perpleksigas min, 

ĉar ĝi estas malsimila al ĉio tia kion mi ĝis nun

renkontis.” 

“Nu, atentu, Kalikoto,” diris Rinkitinko; “se vi

celas damaĝi min aŭ miajn kompanojn, ĉesu, ĉar vi

neniam sukcesos. Ni estas nedamaĝeblaj, pli-malpli, 

kaj vi nur malŝparas vian tempon penante difekti

nin.” 

“Vi eble pravas, kaj mi esperas ne esti tiom mal-

ĝentila ke mi kverelus kun gasto,” respondis la Reĝo

de la Knomoj. “Sed pardonu min ke mi ankoraŭ ne

estas konvinkita ke vi estas pli forta ol mia fama

magio. Tamen, mi petas ke vi kredu ke mi neniel

malbonvolas al vi, Reĝo Rinkitinko; sed mia devo

estas detrui vin, se eble, ĉar vi kaj tiu sensignifa

knaba Princo malkaŝe minacis forpreni miajn

kaptitojn kaj firme rifuzis reiri al la tersurfaco kaj ĉesi

ĝeni min. Mi estas tre molkora, efektive, kaj mi

multege ŝatas vin kaj ĝuus vin kiel amikon, sed—” 

Nun li premis butonon sur la brako de sia tronseĝo

kaj la parto de la planko kie staras Rinkitinko

ekmalfermiĝis kaj montris nigran truegon suban, kiu

estis parto de la terura Senfunda Abismo. 

268

!(images/000082.png)

Rinkitinko en Oz

Sed Rinkitinko ne falis en la truon; lia korpo restis

ŝvebanta en la aero ĝis li antaŭenmetis piedon kaj

paŝis sur la solidan plankon, kaj tiam la aperturo

ekrefermiĝis. 

“Mi altetaksas la amikecon de Via Moŝto,” 

komentis Rinkitinko, trankvile kvazaŭ neniu okazis, 

“sed mi laciĝas pro starado. Ĉu vi bonvolos venigi

mian kapron, Bilbilo, por ke mi sidu sur lia dorso

kaj ripozu?” 

“Jes ja\!” promesis Kalikoto. “Mi ankoraŭ ne

kompletigis mian provon de via magio, kaj ĉar mi

ŝuldas iom da venĝo al tiu kapro ĉar li batis mian

kapon kaj frakasis mian preskaŭ-plej-bonan kronon, 

mi volonte trovos ĉu ankaŭ la besto povos eskapi de

miaj plezurigaj sorĉaĵetoj.” 

Do Klik estis senditu venigi Bilbilon kaj baldaŭ

revenis kun la kapro, kiu estis tre malafabla tiun

matenon ĉar ĝi ne bone dormis en la subteraj

kavernoj. 

Rinkitinko ne prokrastis suriri la ruĝveluran selon

kiun konstante portis la kapro, ĉar li timis ke la Reĝo

de la Knomoj provos detrui Bilbilon kaj sciis ke dum

lia korpo tuŝas tiun de la kapro la Palruĝa Perlo

protektos ilin ambaŭ; sed, se Bilbilo starus sola, nenia

270

Ĉapitro Dek Naŭ

magio savus lin. 

Bilbilo figapis Reĝon Kalikoton, kiu moviĝis mal-

trankvile en sia ebura trono. Post tio la Reĝo de la

Knomoj flustris dum momento en orelon de Kliko, 

kiu kapjesis kaj foriris el la ĉambro. 

“Bonvolu senti vin ĉehejme ĉi tie dum kelkaj

minutoj, dum mi prizorgos taskon,” diris la Reĝo de

la Knomoj, stariĝante de la trono. “Mi revenos al vi

baldaŭ, kaj mi esperas trovi vin pecama aŭ pacema—

ha, ha, ha\!—tiun ŝercon vi ne povas ĝuste taksi nun

sed vi povos poste. Estu pacpecema—jen la koncepto. 

Ho, ho, ho\! Vere komike.” Post tio li anaspaŝis el la

kaverno, kaj fermis la pordon post si. 

“Nu, kial vi ne ridis kiam Kalikoto ridis?” 

demandis la kapro, kiam ili estis solaj en la kaverno. 

“Ĉar li fiplanas ion,” respondis Rinkitinko, “kaj ni

ridos post la finiĝo de la danĝero, Bilbilo. Malnova

maksimo diras: ‘Kiu laste ridas plej bone ridas’, kaj

oni nur laste ridas se la aliulo havas oportunon. El

kie venis tiu tranĉilo? Kurioze.” 

Ĉar longa akra tranĉilo subite aperis en la aero

proksime al ili, tordiĝante kaj turniĝante de flank-al-

flank’, kaj flugante tien kaj tien tre danĝere, tute sen

videbla subteno. Post tio alia tranĉilo vidiĝis—kaj plia

271

Rinkitinko en Oz

kaj plia—ĝis la tuta spaco en la reĝa kaverno aspektis

plena de ili. Iliaj akraj pintoj kaj randoj flugis cele

Rinkitinkon kaj Bilbilon konstante kaj nenio savus

ilin de diseriĝo escepte de la protektanta povo de la

Palruĝa Perlo. Sed efektive, neniu tranĉilo tuŝis ilin

kaj eĉ Bilbilo raŭke ridis pro la fiasko de la lerta

magio de Kalikoto. 

La kapro vagis tien kaj tien en la kaverno, portante

Rinkitinkon sur sia dorso, kaj neniu el ili eĉ ete

atentis la zumantajn tranĉilojn, kvankam la scintilo

de la centoj da poluritaj klingoj iom ĝenis iliajn

okulojn. Dum eble dek minutoj la tranĉiloj ĉirkaŭ-

flugis ilin konfuzege; sed subite ili malaperis subite

kiel ili estis aperintaj. 

Kalikoto sinzorge puŝis sian kapon tra la pordejon

kaj trovis la kapron maĉanta la brodaĵojn de lia reĝa

mantelo, kiun li lasis kuŝanta sur la trono, dum

Rinkitinko legas sian manuskripton pri “Kiel Bone

Konduti” kaj subridas pro ĝia konsilo. La Reĝo de la

Knomoj aspektis ege malfeliĉa dum li envenis kaj

residiĝis sur la tronon. Diris Rinkitinko subridante:

“Vere estis tre pace, Kalikoto, kvankam ne pece

kiel anticipis vi. Pardonu ke mi indulgas min per

rido—hu, hu, hu-hi, hik-kik-ik\! Kaj nun, diru al mi; 

272

Ĉapitro Dek Naŭ

ĉu vi ne enuas pro la provoj damaĝi nin?” 

“E-he,” diris la Reĝo de la Knomoj. “Mi vidas nun

ke via magio povas protekti vin kontraŭ ĉiuj miaj

artoj. Sed ĉu la knabo Ingo estas tiel bone protektata

kiel Via Moŝto kaj la kapro?” 

“Kial vi demandas?” demandis Rinkitinko, kiun

maltrankviligis la demando ĉar li memoris ne esti

vidinta la malgrandan Princon de Pingario tiumatene. 

“Ĉar,” diris Kalikoto, “la knabo trasuferas provojn

multe pli grandajn kaj pli danĝerajn ol tiuj kiujn vi

renkontis, kaj de centoj da jaroj neniu kapablas

eskapi viva el la danĝeroj de miaj Tri Trompaj

Kavernoj.” 

Reĝon Rinkitinkon multe alarmis aŭdi tion, ĉar

kvankam li sciis ke Ingo posedas la Bluan Perlon, tio

donus al li nur eksterordinaran forton, kaj eble forto

sola ne ebligus lian eskapon el danĝero. Sed li

malvolis ke Kalikoto vidu la timon kiun li sentas pri

la sekureco de Ingo, do li diris laŭ senzorga maniero:

“Vi estas ege malkompetanta magiisto, Kalikoto, 

kaj mi donos al vi mian kronon se Ingo ne eskapis

el ĉiu danĝero per kiu vi minacis lin.” 

“Via tuta krono ne valoras unu el la valoraj

diamantoj en mia krono,” respondis la Reĝo de la

273

Rinkitinko en Oz

Knomoj, “sed mi prenos ĝin. Ni iru tuj, do, kaj vidu

kio okazis al la knaba Princo, ĉar se li ne estas jam

detruita, mi agnoskas ke li ne estas damaĝebla per iu

el la magiaj artoj kiujn mi komandas.” 

Li foriris el la ĉambro, akompanate de Klik, kiu

nun jam revenis al sia mastro, kaj de Rinkitinko

rajdanta sur Bilbilo. Trairinte plurajn el la gigantaj

kavernoj ili eniris kavernon kiu estis iom pli

lumoplena kaj gaja ol la aliaj, kie la Reĝo de la

Knomoj haltis antaŭ roka muro. Tiam Kliko premis

sekretan risorton kaj sekcio de la muro malfermiĝis

kaj montris la koridoron kie staras Princo Ingo

frontante ilin. 

“Tortoj kaj ranidoj\!” kriis Kalikoto surprizite. “La

knabo ankoraŭ vivas\!” 

274

!(images/000003.png)

Doroteo Venas Savi

ĈAPITRO 20

Unu tagon kiam Doroteo

de Oz vizitis Glindan la

Bonan, kiu estas la Reĝa

Sorĉistino de Ozma, ŝi

trarigardis la Grandan

Libron de Arkivoj—en kiu estas enskribitaj ĉiuj gravaj

eventoj okazantaj en ĉiu parto de la mondo—kaj ŝi

ekvidis la arkivon pri la detruiĝo de Pingario, la

kaptiĝo de Reĝo Kitikuto kaj Reĝino Gario kaj ilia

tuta popolo, kaj la kurioza eskapo de Ingo, la knaba

Princo, kaj de Reĝo Rinkitinko kaj la parolanta kapro. 

Turninte kelkajn el la sekvaj paĝoj, Doroteo legis pri

275

Rinkitinko en Oz

kiel Ingo trovis la Magiajn Perlojn kaj remas la

arĝente tegitan boaton al Regoso por provi savi siajn

gepatrojn. 

La knabineton multe interesis scii kiel Ingo

sukcesos, sed ŝi reiris al la palaco de Ozma en la

Smeralda Urbo de Oz la sekvan tagon kaj aliaj

eventoj forgesigis al ŝi la knaban Princon de Pingario

provizore. Tamen, unu tagon dum ŝi sencele rigardis

la Magian Bildon de Ozma, kiu montras kiun ajn

scenon oni deziras, la knabino ekpensis pri Ingo kaj

ordonis la Magian Bildon montri kion faras la knabo

tiumomente. 

Tiutempe Ingo kaj Rinkitinko estis sekvintaj la

Reĝon de Regoso kaj la Reĝinon de Koregoso al la

lando de la Reĝo de la Knomoj, kaj ŝi vidis ilin

kaŝiĝintaj malantaŭ la roko dum Koro kaj Goso pasis

ilin transdoninte la Reĝon kaj Reĝinon de Pingario al

la Reĝo de la Knomoj por ke li gardu ilin. Ekde tiam

Doroteo observis, per la Magia Bildo, la aventurojn de

Ingo kaj liaj amikoj en la kavernoj de la Reĝo de la

Knomoj, kaj la danĝero kaj la senhelpeco de la povra

knabo vekis kompaton kaj indignon en la knabineto. 

Do ŝi iris al Ozma kaj rakontis ĉion pri Ingo kaj

Rinkitinko al la bela knabina Reganto de Oz. 

276

Ĉapitro Dudek

“Mi opinias ke Kalikoto ege aĉe mistraktas ilin,” 

deklaris Doroteo, “kaj mi volas ke vi permesu ke mi

iru al la Lando de la Knomoj kaj helpu ilin eskapi

el siaj problemoj.” 

“Iru, kara, se vi deziras,” respondis Ozmo, “sed mi

opinias ke estos plej bone ke vi kunprenu la Sorĉiston.” 

“Ho, mi ne timas la Knomojn,” diris Doroteo, “sed

mi volonte kunprenos la Sorĉiston kiel kompanon. Kaj

ĉu ni rajtos uzi vian Magian Tapiŝon, Ozma?” 

“Kompreneble. Metu la Magian Tapiŝon en la

Ruĝan Ĉaregon kaj lasu la Segĉevalon tiri vin kaj la

Sorĉiston al la rando de la dezerto. Dum via foresto, 

Doroteo, mi observos vin en la Magia Bildo, kaj se

ia danĝero minacos vin mi certigos ke vi ne estos

damaĝita.” 

Doroteo dankis la Reganton de Oz kaj kise adiaŭis

ŝin, ĉar ŝi firme decidis tuj komenci la veturon. Ŝi

trovis la Sorĉiston de Oz, kiu plantas ŝuarbojn en la

ĝardeno, kaj kiam ŝi rakontis al li pri Ingo li volonte

akceptis akompani la knabineton al la kavernoj de la

Reĝo de la Knomoj. Ili ambaŭ jam antaŭe estis tie

kaj konkeris la Knomojn facile, do ili tute ne timis. 

La Sorĉisto, kiu estis gaja vireto kun kalva kapo

kaj ĉarma rideto, jungis la Lignan Segĉevalon al la

277

Rinkitinko en Oz

Ruĝa Ĉarego kaj enŝarĝis la Magian Tapiŝon de

Ozma. Post tio li kaj Doroteo grimpis sur la sidejon

kaj la Segĉevalo ekkomencis tiri ilin rapide tra la bela

Lando Oz al la rando de la Mortiga Dezerto kiu

apartigis ilian felandon de la Lando de la Knomoj. 

Eĉ Doroteo kaj la lerta Sorĉisto ne kuraĝus transiri

tiun dezerton sen la helpo de la Magia Tapiŝo, ĉar ĝi

rapide detruus ilin; sed kiam la rulo de tapiŝo estis

metita sur la randon de la sableroj, kun ĝuste sufiĉe

da ĝi sternita plate sur kiu ili povis stari, la tapiŝo tuj

komencis malruliĝi antaŭ ili kaj dum ili marŝis sur

ĝi ĝi plu malruliĝis, ĝis ili sekure transmaŝis la

Mortigan Dezerton kaj estis sur la bordo de la regno

de la Reĝo de la Knomoj. 

Tiu veturo estis kompletigita dum kelkaj minutoj, 

kvankam tioma distanco necesigus plurajn tagojn da

veturado se ili ne marŝus sur la Magia Tapiŝo. 

Alveninte ili tuj marŝis cele la enirejon de la kavernoj

de la knomoj. 

La Sorĉisto portis malgrandan nigran sakon en kiu

estis liaj sorĉiloj, dum Doroteo portis sur sia brako

kovritan korbon en kiu ŝi estis enmetinta dek du

ovojn, per kiuj ŝi konkeros la knomojn se ili okazigos

problemojn. 

278

!(images/000101.png)

!(images/000077.png)

Rinkitinko en Oz

Eble vi opinias ke ovoj estas kurioza armilo per

kiu batali, sed la knabineto bone konis ilian valoron. 

La knomoj estas senmortaj; tio estas, ili ne pereas, 

kiel mortipovuloj, *krom se ili ekkontaktas ovon*. Se ovo

tuŝas ilin—aŭ la ekstera ŝelo aŭ la interno de la

ovo—la knomoj perdas sian ŝorĉkaŭzitan eternan

vivon kaj post tio povas morti pro akcidento aŭ

maljuneco, same kiel ĉiuj homoj. 

Pro tio eĉ la ekvido de ovo plenigas knomon per

teroro kaj li akceptas fari ion ajn por neebligi ke ovo

trafos lin eĉ dum momenteto. Do, kiam Doroteo

kunprenis sian korbon da ovoj, ŝi sciis ke ŝi estas pli

forte armita ol se ŝi havus regimenton da soldatoj

malantaŭ si. 

280

!(images/000069.jpg)

!(images/000065.png)

La Sorĉisto Trovas Sorĉaĵon

ĈAPITRO 21

Post kiam Kalikoto mal-

sukcesis 

detrui 

siajn

gastojn, 

kiel 

estas

rakontite, la Reĝo de la

Knomoj faris nenion pli

por damaĝi ilin sed traktis ilin amikeme. Li rifuzis, 

tamen, permesi Ingon vidi siajn patron kaj patrinon, 

aŭ paroli kun ili, aŭ eĉ scii en kiu parto de la subteraj

kavernoj ili estas enfermitaj. 

“Vi kapablas protekti viajn vivojn kaj korpojn, mi

senrezerve agnoskas tion,” diris Kalikoto; “sed mi

firme kredas ke vi ne havas povon, ĉu magian ĉu

281

Rinkitinko en Oz

alispecan, forpreni de mi la kaptitojn kiujn mi

akceptis gardi por Reĝo Goso.” 

Ingo rifuzis konsenti pri tio. Li firme decidis ne

foriri el la kavernoj antaŭ ol liberigi siajn patron kaj

patrinon, kvankam li ne tiutempe sciis kiel tio estus

efektivigebla. Rilate al Rinkitinko, tiu gaja Reĝo estis

bone manĝigata kaj havis bonan liton sur kiu dormi, 

do li ne maltrankvilis pri io ajn kaj ŝajne tute ne

fervoris foriri. 

Kalikoto kaj Rinkitinko okupadis sin per ĵetludo

uzanta solidajn orajn ĵetaĵojn, sur la planko de la

reĝa ĉambro, kaj Ingo kaj Bilbilo rigardis ilin, kiam

Klik ekenkuris. Liaj haroj staris rekte pro ekscitiĝo, 

kaj li kriis ke la Sorĉisto de Oz kaj Doroteo

proksimiĝas. 

Kalikoto paliĝis aŭdante tiun nebonvenan

informon kaj, lasante sian ludon, iris sidi en sia ebura

trono kaj peni konjekti kio venigis tiujn timigajn

vizitantojn al lia regno. 

“Kiu estas Doroteo?” demandis Ingo. 

“Ŝi estas knabineto kiu iam loĝis en Kansas,” 

respondis Klik tremante, “sed ŝi nun loĝas en la

palaco de Ozma en la Smeralda Urbo kaj estas

Princino de Oz—tio signifas ke ŝi estas terura

282

Ĉapitro Dudek Unu

malamiko por ni.” 

“Ĉu ŝi malamas la knomojn?” demandis la knabo. 

“Ne pro tio,” diris Reĝo Kalikoto, ĝemante, “sed

ŝi insistas ke la knomoj estu boneculoj, kio estas

kontraŭ ilia naturo. Doroteo koleriĝas se mi faras ion

ajn eĉ iomete fian, kaj penas ĉesigi min, kaj nature

tio mizerigas min. Mi ne povas konjekti kial ŝi ĝuste

nun venas, ĉar mi lastatempe kondutas tre bone. Kaj

rilate al tiu Sorĉisto de Oz, li estas plenplena de

magio kiun mi ne povas superi, ĉar li lernis ĝin de

Glinda, kiu estas la plej potenca sorĉistino en la

mondo. Ve al mi\! Kial Doroteo kaj la Sorĉisto ne

restis en Oz, kie ili devus esti?” 

Ingo kaj Rinkitinko aŭskultis tion tre ĝoje, ĉar tuj

ilin trafis la ideo pledi al Doroteo ke ŝi helpu ilin. 

Eĉ Bilbilo atentigis siajn orelojn aŭdante mencion pri

la Sorĉisto de Oz, kaj la kapro ŝajnis malpli mal-

afabla, kaj multe pli pensema ol kutime. 

Kelkajn minutojn poste knomo venis diri ke

Doroteo kaj la Sorĉisto estas venintaj kaj postulas

eniri, do Klik sendiĝis konduki ilin antaŭ la Reĝon

de la Knomoj. 

Tuj kiam ŝi envenis la knabineto kuris al la knaba

Princo kaj prenis ambaŭ liajn manojn. 

283

Rinkitinko en Oz

“Ho, Ingo\!” ŝi kriis, “tiom ĝojigas min trovi vin

viva kaj bonstata.” 

Ingon surprizis tiom varma saluto. Profunde

riverencante li diris:

“Mi kredas ke ni ne antaŭe renkontiĝis, Princino.” 

“Vi ja pravas,” respondis Doroteo, “sed mi scias

ĉion pri vi kaj mi venis helpi vin kaj Reĝon Rinki-

tinkon eskapi el viaj problemoj.” Post tio ŝi turnis sin

al la Reĝo de la Knomoj: “Vi devus honti, Reĝo

Kalikoto, tiel fie traktinte honestan Princon kaj

honestan Reĝon.” 

“Mi neniel damaĝis ilin,” plendaĉis Kalikoto, 

tremante dum ŝiaj okuloj flagris al li. 

“Ne; sed vi penis, kaj tio estas egale fia se ne pli,” 

diris Doroteo, kiu estis tre indigna. “Kaj nun mi volas

ke vi venigu la Reĝon kaj Reĝinon de Pingario, 

*tujtuje*\!” 

“Mi rifuzas,” diris Kalikoto. 

“Jes ja\!” kriis Dorteo, piedbatante la plankon pro

li. “Mi malpermesas plu malfeliĉigi tiujn povrulojn, 

nek apartigi ilin de ilia fileto. Ĉar estas *aĉege*, 

Kalikoto, kaj mi miras pro vi. Vi nepre estas pli fia

ol mi supozis.” 

“Mi ne povas, Doroteo,” diris la Reĝo de la

284

!(images/000008.png)

Rinkitinko en Oz

Knomoj, preskaŭ plorante pro senesperiĝo. “Mi

promesis al Reĝo Goso ke mi gardos ilin kaptitaj. Vi

ne petus min rompi mian promeson, ĉu?” 

“Reĝo Goso estis rabisto kaj krimulo,” ŝi diris, “kaj

eble vi ne scias ke marŝtormo detruis lian boaton, dum

li reiris al Regoso, kaj ke kaj li kaj Reĝino Koro dronis.” 

“Jadi\!” kriis Kalikoto. “Ĉu vere?” 

“Mi vidis tion en la Libro de Arkivoj de Glinda,” 

diris Doroteo. “Do nun alpaŝigu la Reĝon kaj

Reĝinon de Pingario tujtujege.” 

“Ne,” persistis la kontraŭema Reĝo de la Knomoj, 

kapneante, “mi rifuzas. Petu ion alian kaj mi penos

kontentigi vin, sed mi ne povas permesi ke ĉi tiuj

amikaj malamikoj triumfu min.” 

“Tiukaze,” diris Doroteo, komencante depreni la

kovrilon de sia korbo, “mi montros al vi kelkajn ovojn.” 

“Ovoj\!” kriegis la Reĝo de la Knomoj, teruroplene. 

“Ĉu vi havas ovojn en tiu korbo?” 

“Dekduon da ili,” respondis Doroteo. 

“Do restigu ilin tie—mi petas—mi petegas\!—kaj

mi faros kion ajn vi ordonas,” pledis Kalikoto, kaj liaj

dentoj kunklakadis tiom ke li apenaŭ povis paroli. 

“Alvenigu la Reĝon kaj Reĝinon de Pingario,” diris

Doroteo. 

286

Ĉapitro Dudek Unu

“Agu, Klik,” ordonis la Reĝo de la Knomoj, kaj

Klik forkuris tre rapide, ĉar li preskaŭ tiom timis

kiom lia mastro. 

Estis kortuŝa sceno kiam la misfortunaj Reĝo kaj

Reĝino de Pingario eniris la ĉambron kaj plorante kaj

larmante pro ĝojo ĉirkaŭbrakis sian bravan kaj

aventureman filon. Ĉiuj aliaj staris silente ĝis la

salutoj kaj kisoj estis interŝanĝitaj kaj Ingo rakontis

al siaj gepatroj kelkvorte pri siaj vanaj klopodoj savi

ilin kaj kiel Princino Doroteo fine venis helpi lin. 

Post tio Reĝo Kitikuto premis la manojn de sia

amiko Reĝo Rinkitinko kaj dankis lin pro lia lojala

subteno al lia filo Ingo, kaj Reĝino Gario kisis la

frunton de malgranda Doroteo kaj benis ŝin pro

reliberigi ŝian edzon kaj ŝin. 

La Sorĉisto staradis apud Bilbilo la kapro kaj nun

surprizis lin aŭdi la beston diri:

“Ĝojoplena rekuniĝo, ĉu ne? Sed enuigas min vidi

plenkreskintojn plori kvazaŭ infanoj.” 

“Oho\!” kriis la Sorĉisto. “Kiel estas, S-ro Kapro, ke

vi, kiu neniam estis en la Lando Oz, kapablas paroli?” 

“Jen mia afero,” respondis Bilbilo malafablatone. 

La Sorĉisto klinis sin kaj rigardis fikse en la

okulojn de la besto. Post tio li diris, ĝemante

287

Rinkitinko en Oz

kompate, “mi vidas; vi estas sorĉita. Efektive, mi

kredas vin Princo Bobo de Bobolando.” 

Bilbilo ne respondis sed falklinis sian kapon

kvazaŭ honte. 

“Jen grava trovo,” diris la Sorĉisto, parolante al

Doroteo kaj la aliaj en la grupo. “Antaŭ multaj jaroj

kruela magiisto transformis la bravan Princon de

Bobolando en parolantan kapron, kaj la kapro, 

hontante pro sia stato, forkuris kaj neniam revidiĝis

en Bobolando, kiu estas lando tre sude de ĉi tie sed

bordanta la Mortigan Dezerton, kontraŭpozicie al la

Lando Oz. Mi aŭdis tiun rakonton antaŭ longe kaj

scias ke oni diligente serĉis la sorĉitan Princon, sen-

rezulte. Sed mi estas tute certa ke, en la besto kiun

vi nomas Bilbilo, mi trovis la malfeliĉan Princon de

Bobolando.” 

“Jadi, Bilbilo,” diris Rinkitinko, “kial vi neniam

diris tion al mi?” 

“Kiel utilus?” demandis Bilbilo nelaŭtavoĉe kaj

ankoraŭ rifuzante suprenrigardi. 

“Utilus?” ripetis Rinkitinko, perplekse. 

“Jes, jen la ĉefproblemo,” diris la Sorĉisto. “Tiu

estas unu el la plej fortaj sorĉoj iam efektivigitaj, kaj

la magiisto jam mortis kaj la sekreto de la antidota

288

!(images/000111.png)

!(images/000050.png)

Rinkitinko en Oz

sorĉo estas perdita. Eĉ mi, malgraŭ mia tuta lerto, ne

povas redoni al Princo Bobo lian normalan formon. 

Sed mi opinias ke Glinda eble povus fari tion kaj se

vi ĉiuj reiros kun Doroteo kaj mi al la Lando Oz, 

kie Ozma bonvenigos vin, mi petos Glindan provi

rompi tiun sorĉaĵon.” 

Pri tio ili volonte konsentis, ĉar al ĉiuj estis

bonvena la oportuno viziti la faman Landon Oz. Do

ili adiaŭis Reĝon Kalikoton, kiun Doroteo avertis

deteni sin de fio se eble, kaj la tuta grupo reiris per

la Magia Tapiŝo al la Lando Oz. Ili tre plenigis la

Ruĝan Ĉaregon, kiu ankoraŭ atendis ilin; sed la

Segĉevalon tio ne ĝenis kaj per mirinda rapido li tiris

ilin sekure al la Smeralda Urbo. 

290

!(images/000068.png)

La Bankedo de Ozma

ĈAPITRO 22

Ozma vidis en sia Magia

Bildo la liberiĝon de la

gepatroj de Ingo kaj la

foriron de la tuta grupo

cele la Smeraldan Urbon, 

do laŭ sia kutima gastigemo ŝi ordonis prepari

grandiozan bankedon kaj invitis ĉiujn siajn kuriozajn

amikojn kiuj tiam estis en la Smeralda Urbo ĉeesti

tiun vesperon por renkonti la fremdulojn kiu fariĝos

ŝiaj gastoj. 

Ankaŭ Glinda, per sia mirinda Libro de Arkivoj

sciiĝis pri la eventoj okazintaj en la kavernoj de la

291

Rinkitinko en Oz

Reĝo de la Knomoj, kaj ŝi precipe interesiĝis pri la

sorĉiĝo de la Princo de Bobolando. Do ŝi haste

preparis plurajn el siaj plej potencaj sorĉoj kaj post

tio alvokis sian gregon de dek ses blankaj cikonioj, 

kiuj rapide portis ŝin al la palaco de Ozma. Ŝi alvenis

tie antaŭ la Ruĝa Ĉarego kaj ŝin varme salutis la

knabina Reganto. 

Komprenante ke la kostumo de Reĝino Gario de

Pingario sendube eluziĝis kaj ĉifiĝis, pro ŝiaj mal-

facilaĵoj kaj aventuroj, Ozma ordonis prepari

konvenajn vestojn por la bona Reĝino kaj metigis ilin

en ŝian ĉambron pretaj por ke ŝi surmetu ilin tuj post

sia alveno, por ke ŝi ne hontu ĉe la bankedo. Novaj

kostumoj ankaŭ proviziĝis al Reĝo Kitikuto kaj Reĝo

Rinkitinko kaj Princo Ingo, ĉiuj tajlitaj kaj faritaj kaj

ornamitaj laŭ la tre detala kaj belaspektiga stilo tiam

kutima en la Lando Oz, kaj tuj kiam la grupo alvenis

al la palaco, la gastojn de Ozma eskortis ŝiaj servistoj

al la ĉambroj, por ke ili banu kaj vestu sin. 

Glinda la Sorĉistino kaj la Sorĉisto de Oz speciale

atentis Bilbilon la kapron kaj iris al privata ĉambro

kie ili verŝajne ne estos interrompitaj. Glinda unue

demandadis al Bilbilo longe kaj serioze pri kie li estis

sorĉita kaj la rito uzita de la Magiisto kiu sorĉis lin. 

292

Ĉapitro Dudek Du

Unue Bilbilo protestis ke li ne volas regajni sian

natŭran formon, dirante ke li estis por ĉiam hontigita

laŭ la vidpunkto de lia popolo kaj de la tuta mondo

pro sia devo ekzisti kiel maldika, malneta kapro. Sed

Glinda atentigis ke kiu ajn persono kiun malamikis

fimagiisto riskas similan faton, kaj certigis al li ke lia

misfortuno eĉ pli instigos liajn regatojn ami lin kiam

li revenos al ili libera de sia missorĉiteco. 

Bilbilo fine konvinkiĝis pri la vero de tiu aserto

kaj akceptis partopreni en la eksperimentoj de Glinda

kaj la Sorĉisto, kiuj sciis ke ili havas antaŭ si

malfacilan taskon kaj estis tute ne certaj pri sukceso. 

Ni scias ke Glinda estas la plej kompleta mastrino de

magio iam ekzistinta, kaj ŝi estis sufiĉe saĝa por

diveni ke la lerta sed fia magiisto kiu sorĉis Princon

Bobon uzis sorĉon kiun nur tre perplekse ordinara

sorĉisto provus rompi; tial ŝi tre sagace pripensis la

aferon kaj esperis esti farinta planon kiu sukcesos. 

Sed ĉar ŝi ne estis certa pri sukceso ŝi volis ke neniu

ĉeestu dum la sorĉo escepte de ŝia helpisto, la Sorĉisto

de Oz. 

Unue ŝi transformis Bilbilon la kapron en ŝafidon, 

kaj tio fariĝis tre facile. Post tio ŝi transformis la

ŝafidon en struton, donante al ĝi du krurojn kaj

293

!(images/000075.png)

Rinkitinko en Oz

piedojn anstataŭ kvar. Post tio ŝi provis transformi la

struton en la originalan Princon Bobon, sed tiu sorĉo

plene fiaskis. Tamen Glinda ne perdis kuraĝon, sed

per potenca sorĉo ŝi transformis la struton en

totenhoton—kiu estas malpli alta formo de homo. 

Poste la totenhoto transformiĝis en mifketon, kio estis

granda paŝo antaŭen, kaj, fine, Glinda transformis la

mifketon en belan junulon, altan kaj belforman, kiu

surgenuiĝis antaŭ la granda Sorĉistino kaj dankeme

kisis ŝian manon, agnoskante ke nun li rehavas sian

294

!(images/000048.png)

Ĉapitro Dudek Du

naturan formon kaj estas tute vere Princo Bobo de

Bobolando. 

Tiu procedo de magio, kvankam fine sukcesa, 

necesigis tiom da tempo ke la bankedo nun atendis

ilian ĉeeston. Bobo estis jam vestita per princaj vestoj

kaj kvankam li ŝajnis tre multe humiligita pro sia

antaŭnelonga malaltranga stato, ili fine persvadis lin

partopreni en la festeno. 

Kiam Rinkitinko vidis ke lia kapro nun fariĝis

Princo, li ne sciis ĉu bedaŭri aŭ ĝoji, ĉar li kredis ke

295

!(images/000089.png)

Rinkitinko en Oz

li sentos la mankon de la kompaneco de la kverelema

besto sur kiu li tiom longe kutimis rajdi, tamen

samtempe li ĝojis ke povra Bilbilo reakiris sian veran

naturon. 

Princo Bobo humile petis pardonon de Rinkitinko

pro sia kelkfoja malafableco al li, dirante ke la naturo

de kapro influis lin kaj la malagrabla humuro kiun

li montris estis parto de lia ŝorĉiteco. Sed la gaja Reĝo

certigis al la Princo ke vere li ĝuis la grumblemajn

parolojn kaj volonte pardonas lin. Efektive, ili ĉiuj

trovis la junan Princon Bobon ekstreme ĝentila kaj

296

!(images/000109.png)

Ĉapitro Dudek Du

plaĉa persono, kvankam li estas iom sindetena kaj

digna. 

Ha, la festeno kiun Ozma disponigis en sia

grandioza bankedhalo tiunokte estis vere granda kaj

ĉiu estis kiel eble plej feliĉa. La Vilulo ĉeestis, kaj

ankaŭ Joĉjo Kukurbokapo kaj la Stana Lignohakisto

kaj Kap’tano Vilĉjo. Apud Princino Doroteo sidis Eta

Trot kaj Betinjo Bobin, kaj la tri knabinetoj estis

preskaŭ tiel dolĉaspektaj kiel Ozma, kiu sidis ĉe la

297

Rinkitinko en Oz

kapo de sia tablo kaj superbrilis ĉiujn siajn gastojn

per sia beleco. 

Reĝo Rinkitinko multe ĝuis la kuriozulojn de Oz

kaj ridis kaj ŝercis kun la stana viro kaj la

kukurbokapa viro kaj trovis Kap’tanon Vilĉjon tre

agrabla kompano. Sed kio plej amuzis la Reĝon estis

la bestaj gastoj, kiujn Ozma ĉiam invitis al siaj

bankedoj kaj sidigis ĉe tablo aparta, kie ili interparolis

kaj babilis simile al homoj sed ricevis tiajn manĝaĵojn

kiajn bezonas iliaj naturoj. La Malsata Tigro kaj la

Malkuraĝa Leono kaj la Vitra Kato estis multe

admirataj de Rinkitinko, sed kiam li renkontis mulon

nomatan Hanĉjo, kiun Betinjo Bobin venigis al Oz, 

la Reĝo trovis la beston tiom komika ke li ridis kaj

subridis ĝis liaj amikoj kredis ke li sufokiĝos. Poste, 

dum la bankedo plu daŭris, Rinkitinko komponis kaj

kantis kanton al la mulo kaj ili ĉiuj partoprenis en

la rekantaĵo, kiu estis iom tia:

“Jen kia belo, la orelo

De Sinjor’ Azeno\! 

Sed ti’orelo, kia ŝelo

Por simio do malbeno. 

Longa, dika, larĝa, pika, 

298

!(images/000014.jpg)

Ĉapitro Dudek Du

Por aŭdi tre rapida, 

Bonaspekta do sur Henĉjo

Sur feo tamen hida\!” 

Tiun kanton oni tiom entuziasme akceptis ke

Rinkitinko persvadiĝis kanti duafoje. Oni donis al li

iom da tempo por pretigi la rimaĵon; li diris ke ĝi

estus pli bona se li povus dediĉi unu-du monatojn al

la verko, sed la sento kiun li esprimis estis tiom

admirinda ke neniu kritikis la kanton aŭ la manieron

laŭ kiu la gaja malgranda Reĝo kantis ĝin. 

Doroteo skribis la vortojn sur pecon da papero, kaj

jen ili:

“Kamaradoj gajaj ĉiuj ni, 

Ĉar venkis ni en lukto ĉi

Defion en homa formo. 

Kaj ni nenion timas, do

Ni ridu gaje, kantu, ho, 

Ĝis superfortos nin la dormo. 

“Ni ĉion deziratan havas, 

Reĝ’ Goso siajn fiŝojn lavas

Kaj ankaŭ Reĝino Koro. 

299

!(images/000005.png)

Rinkitinko en Oz

Reĝ’ Kitikuto trovis bonon, 

Princ’ Bobo havos sian tronon, 

Foriris la magi-hororo. 

“Forgesu ni la ĝenon lacan

Trafintan nian vivon pacan

Doloran pro la ĝen’; 

Ĉar baldaŭ ni transmaren

Iros, kaj vivos ne plu sen

La Pingaria ben’.” 

300

!(images/000064.png)

La Perla Regno

ĈAPITRO 23

Domaĝe la fama Birdo-

timigilo—la plej populara

persono en la tuta Oz, 

post 

Ozma—forestis

kiam okazis la bankedo, 

ĉar ĝuste tiam, hazarde, li veturadis tra la lando; sed

la Birdotimigilo havis oportunon poste renkonti

Rinkitinkon kaj Ingon kaj la Reĝon kaj Reĝinon de

Pingario kaj Princon Bobon, ĉar la grupo restis

plurajn semajnojn en la Smeralda Urbo, kie ili estis

reĝe distrataj, kaj kie kaj la milda Reĝino Gario kaj

la nobla Reĝo Kitikuto reakiris grandan parton de sia

301

Rinkitinko en Oz

bonhumoro kaj spirita ekvilibro kaj penis forgesi siajn

terurajn spertojn. 

Fine, tamen, la Reĝo kaj Reĝino deziris reiri al sia

propra Pingario, ĉar ili sopiris denove esti kun sia

popolo kaj vidi kiel bone ili rekonstruis siajn hejmojn. 

Ankaŭ Ingo tre fervoris reiri, kvankam li estis tre feliĉa

en Oz, kaj Reĝo Rinkitinko, kiu estis feliĉa ĉie escepte

de en Gilgado, decidis iri kun siaj antaŭaj amikoj al

Pingario. Rilate al Princo Bobo, li tiom plezuriĝis pro

Reĝo Rinkitinko ke li ne deziris lasi lin. 

Je certa tago ili ĉiuj adiaŭis Ozman kaj Doroteon

kaj Glindan kaj la Sorĉiston kaj ĉiujn siajn bonajn

amikojn en Oz, kaj estis ŝoforitaj en la Ruĝa Ĉarego

al la rando de la Mortiga Dezerto, kiun ili sekure

transmarŝis sur la Magia Tapiŝo. Post tio ili transiris

la Regnon de la Knomoj kaj la Regnon de la Raduloj, 

kie neniu molestis ilin, ĝis la bordo de la Nonesta

Oceano. Tie ili trovis la boaton kun la arĝenta tegaĵo

kuŝanta sendifekta sur la plaĝo. 

Ne estis gravaj aventuroj dum la veturo kaj kiam ili

atingis la perlan regnon ilin mirigis la bela aspekto de

la insulo kiu estis nur ruinoj kiam ili foriris el ĝi. Ĉiuj

domoj de la popolo jam estis rekonstruitaj kaj estis pli

belaj ol antaŭe, kun verdaj gazonoj antaŭ si kaj

302

Ĉapitro Dudek Tri

florĝardenoj en la malantaŭaj kortoj. La marmoraj turoj

de la nova palaco de Reĝo Kitikuto estis tre imponaj, 

kaj la palaco mem montriĝis multe pli grandioza ol

antaŭ ol la batalistoj el Regoso detruis ĝin. 

Nikoroĉjo tre aktive kaj lerte direktis la tutan

laboron, kaj li ankaŭ konstruis por si belan dometon

ne malproksime de la palaco de la Reĝo, kaj tie Ingo

trovis Zellan, kiu loĝis tre feliĉe kaj kontente en sia

nova hejmo. Nikoroĉjo ne nur efektivigis ĉion ĉi dum

relative mallonga tempo, sed li ankaŭ rekomencis la

perlofiŝadon kaj kiam Reĝo Kitikuto revenis al

Pingario li trovis nombron da tre bonaj perloj jam en

la reĝa trezorejo. 

Tiom plaĉis al Kitikuto la bona juĝkapablo, 

laboremo kaj honesteco de la iama braĝobruligisto de

Regoso, ke li nomumis Nikoroĉjon sia Alta

Ĉambelano kaj estro de la perlofiŝejoj kaj ĉiuj negocoj

de la insula regno. 

Ili ĉiuj ekloĝis tre komforte en la nova palaco kaj

la Reĝino denove grupigis ĉirkaŭ sin siajn servistinojn

kaj donis al ili kiel laboron la taskon brodi novajn

drapiraĵojn por la reĝa trono. Ingo metis la tri

Magiajn Perlojn en ilian silkan sakon kaj remetis ilin

en la sekretan kavaĵon sub la kahelkovrita planko de

303

Rinkitinko en Oz

la bankedhalo, el kie ili estus rapide elpreneblaj se

danĝero iam minacus la nun prosperan insulon. 

Reĝo Rinkitinko okupis reĝan gastoĉambron

konstruitan specife por li kaj ŝajne tute ne deziris

rapide forlasi siajn amikojn en Pingario. La dika mal-

granda Reĝo devis marŝi kien ajn li iris do li pli kaj

pli sentis la mankon de Bilbilo; sed li malofte marŝis

longe kaj li tiom amis Princon Bobon ke li neniam

bedaŭris la malsorĉiĝon de Bilbilo. 

Efektive, la gaja monarko povus resti por ĉiam en

Pingario, se li dezirus, ĉar lia gaja humoro ridetigis

la vizaĝojn de ĉiuj liaj amikoj kaj gajigis ĉiun apud

li tiom kiom gajis li mem. Kiam Reĝo Kitikuto ne

tro okupis sin pri ŝtataferoj li amis kuniĝi kun sia

gasto kaj aŭskulti la kantojn kaj rakontojn de sia frata

monarko. Ĉar li trovis Rinkitinkon, malgraŭ ties sen-

zorga humoro, sagaca filozofo, kaj priparolante la

aventurojn unu tagon la Reĝo de Gilgado diris:

“La vivo estas bela pro siaj subitaj ŝanĝoj. Neniu

scias kio sekve okazos, do ni konstante estas surprizataj

kaj distrataj. La multaj leviĝoj kaj malleviĝoj devas ne

senkuraĝigi nin, ĉar kiam ni subiris ni scias ke ŝanĝo

venos kaj ni resupreniros; kaj kiuj estas supre preskaŭ

certe subiros. Mia avo havis kanton kiu bone esprimas

304

!(images/000094.png)

Rinkitinko en Oz

tion kaj se vi aŭskultos mi kantos ĝin.” 

“Kompreneble mi aŭskultos vian kanton,” 

respondis Kitikuto, “ĉar estus malĝentile ne aŭskulti.” 

Do Rinkitinko kantis la kanton de sia avo:

“Potenca Reĝo landon regis—

Sed nun li bakas tortojn. 

Malriĉulo lignon segis, 

Nun diras Reĝajn vortojn. 

Tigro iam en ĝangalo

loĝis, nun en Zoo paŝas; 

Al leon’ en kaĝo nun la malo:

En ĝangalo li sin kaŝas. 

Knabon batis vir’ ĝisoste, 

Plorigis lin per vip’ el fero. 

La knabo Juĝistiĝis poste, 

La viron sendis al karcero. 

Nokton sekvas suna tago; 

Neĝo sekvas la someron\! 

Misfaron sekvas bona ago, 

Saĝulo scias tiun veron.” 

306

!(images/000046.png)

La Kaptita Reĝo

ĈAPITRO 24

Unu matenon, ĝuste dum

la reĝa grupo finis sian

matenmanĝon, 

servisto

alkuris por diri ke granda

amaso 

da 

boatoj

proksimiĝas al la insulo el la sudo. Reĝo Kitikuto tuj

ekstaris, alarmite, ĉar li pro tre bonaj kialoj timis

fremdajn boatojn. La aliaj rapide sekvis lin al la

bordo por vidi kia invado eble venas al ili. 

Ingo ĉeestis kun la unuaj, kaj Nikoroĉjo kaj Zella

baldaŭ kuniĝis kun la rigardantoj. Kaj baldaŭ, dum

ĉiuj gapis fervore la alproksimiĝantan boataron, Reĝo

307

Rinkitinko en Oz

Rinkitinko subite kriis:

“Alportu viajn perlojn, Princo Ingo—alportu

rapide\!” 

“Ĉu venas niaj malamikoj, do?” demandis la

knabo, rigardante surprizite la dikan malgrandan

Reĝon, kiu komencis tremi forte. 

“Estas mia popolo el Gilgado\!” respondis Rinki-

tinko, viŝante larmon el sia okulo. “Mi rekonas miajn

reĝajn standardojn flirtantajn de la boatoj. Do, mi

petas, kara Ingo, alportu viajn perlojn por protekti

min\!” 

“Kion vi timas el la manoj de viaj propraj regatoj?” 

demandis Kitikuto, mirante. 

Sed antaŭ ol lia timoplena gasto povis respondi la

demandon Princo Bobo, kiu staris apud sia amiko, 

amuzite ridis kaj diris:

“Finfine kaptita, kara Rinkitinko. Via popolo

reportos vin hejmen kaj devigos vin regi kiel Reĝo.” 

Rinkitinko laŭte ĝemis kaj kunpremis siajn manojn

per senespera gesto, mieno tiel komika ke la aliaj

apenaŭ povis deteni sin de ridado. 

Sed nun la boatoj surteriĝadis. Ili estis kvindek, 

bele ornamitaj kaj remburitaj kaj remataj de viroj

vestitaj per la gajaj uniformoj de la Reĝo de Gilgado. 

308

Ĉapitro Dudek Kvar

Unu grandioza boato havis tronon el oro en sia

centro, sur ĝi estis drapirita la Reĝa robo purpur-

velura, brodita per oraj ranunkoloj. 

Rinkitinko tremis vidante tiun tronon; sed nun alta

viro, bele vestita, proksimiĝis kaj surgenuiĝis antaŭ sia

Reĝo, dum ĉiuj aliaj perrsonoj en la boato kriis ĝoje

kaj gestis en la aero per siaj plumhavaj ĉapeloj. 

“Dank’ al nia bonfortuno,” diris la surgenua viro, 

“ni fine trovis Vian Moŝton\!” 

“Pinkerbluo,” respondis Rinkitinko severe, “mi

nepre pendumigu vin, ĉar vi trovis min kontraŭ mia

volo.” 

“Tion vi opinias nun, Via Moŝto, sed vi neniam

faros tion,” respondis Pinkerbluo, stariĝante kaj

kisante manon de la Reĝo. 

“Kial ne?” demandis Rinkitinko. 

“Ĉar vi estas multe tro molkora, Via Moŝto.” 

“Eble tiel—eble tiel,” konsentis Rinkitinko, mal-

feliĉe. “Jen unu el miaj plej grandaj kulpoj. Sed kiu

fortuno venigis vin ĉi tien, Lordo Pinkerbluo?” 

“Ni serĉis vin ĉie, sinjoro, kaj la tuta popolo de

Gilgado malesperas ekde kiam vi tiel mistere mal-

aperis. Ni ne povis nomumi novan Reĝon, ĉar ni ne

sciis ĉu vi plu vivas; do ni entreprenis trovi vin, ĉu

309

Rinkitinko en Oz

mortan ĉu vivan. Vizitinte multajn insulojn de la

Nonesta Oceano ni fine pensis pri Pingario, el kie

venas la valoregaj perloj; kaj nun nia fidela serĉo estas

respondita.” 

“Kio okazos nun?” demandis Rinkitinko. 

“Nun, Via Moŝto, vi devas reveni hejmen kun ni, 

kiel bona kaj fidela Reĝo, kaj regi vian popolon,” 

deklaris la viro per firma voĉo. 

“Mi rifuzas.” 

“Sed vi devas—pardonu Via Moŝto mian kontraŭ-

diron. 

“Kitikuto,” ploris povra Rinkitinko, “vi devas savi

min de kaptiĝo fare de tiuj miaj regatoj. Kion\! Ĉu

mi devas reiri al Gilgado kaj devi regi grandioze

kvankam mi multe preferas manĝi kaj dormi kaj

kanti trankvile laŭ mia propra maniero? Ili devigos

min sidi en trono tri horojn ĉiutage kaj aŭskulti

sekajn tedajn ŝtataferojn; kaj mi devos stari surpiede

dum horoj dum kortegaj akceptoj, ĝis kaloj formiĝas

sur miaj kalkanumoj; kaj ĉiam mi devos aŭskulti

enuigajn parolojn kaj senfinajn petojn kaj plendojn\!” 

“Sed iu devas fari tion, Via Moŝto,” diris

Pinkerbluo respektoplene, “kaj ĉar vi estis naskita nia

Reĝo vi ne povas eskapi de via devo.” 

310

!(images/000054.jpg)

Ĉapitro Dudek Kvar

“Fato terura\!” ĝemis Rinkitinko. “Volonte mi

mortus, anstataŭ esti Reĝo—se ne tiom dolorus la

mortado.” 

“Vi trovos ke estas multe pli komforte regi ol

morti, kvankam mi plene komprenas la malfacilecon

de la pozicio de Via Moŝto kaj vere kompatas vin,” 

diris Pinkerbluo. 

Reĝo 

Kitikuto 

aŭskultis 

tiun 

konversacion

penseme, do nun li diris al sia amiko:

“La viro pravas, kara Rinkitinko. Via devo estas

regi, ĉar la fato faris vin Reĝo, kaj mi ne vidas

honoroplenan eskapon por vi. Mi lamentos la perdon

de via kompaneco, sed mi kredas ke la apartiĝo ne

estas evitebla.” 

Rinkitinko ĝemis. 

“Do,” diris li, turninte sin al Lordo Pinkerbluo, 

“post tri tagoj mi foriros kun vi al Gilgado; sed dum

tiuj tri tagoj mi intencas festeni kaj ĝui, akompanate

de mia bona amiko Reĝo Kitikuto.” 

Tiam ĉiuj homoj el Gilgado kriis pro ĝojo kaj

fervore saltis surteren por partopreni en la festado. 

Tiuj tri tagoj longe memoriĝis en Pingario, ĉar

neniam—nek antaŭe nek poste—koniĝis tiaj festado

kaj gajeco sur tiu insulo. Rinkitinko bonege okupis

311

Rinkitinko en Oz

sin kaj ĉiuj ridis kaj kantis kun li tage kaj nokte. 

Fine la horo de foriro okazis kaj la Reĝon de

Gilgado kaj Reganton de la Regno Rinkitinko eskortis

granda procesio al lia boato kaj sidigis sur lian oran

tronon. La remistoj de la kvindek boatoj paŭzis, kun

siaj scintilantaj remiloj montrantaj supren kvazaŭ

gigantaj levitaj sabroj, dum la popolo de Pingario—

viroj, virinoj kaj infanoj—staris sur la bordo kriante

reĝan adiaŭon al la gaja Reĝo. 

Sekvis subita silento, dum Rinkitinko stariĝis kaj, 

riverencinte al la personoj kiuj grupiĝis por rigardi

lian foriron, kantis la ĉisekvan kanton, kiun li ĵus

verkis por la evento. 

“Do ĝis\!, Insulo Pingari’—

Plej bela lando mara vi\! 

Neniu homo pova morti

Hontus viajn perlojn porti. 

“Reĝo Kitikuto, kun bedaŭro

Min plorigas l’ adiaŭo. 

Sed mi ne povas resti pli, 

Ĉar kvindek ŝipoj prenos min. 

312

!(images/000062.png)

Rinkitinko en Oz

“Adiaŭ, Princ’ de Pingari’; 

Nobla Reĝo estos vi

Kaj longe, saĝe volu regi

Al neniu malamiko cedi\!” 

Ili hurais lin de la bordo; ili hurais lin de la

boatoj; kaj post tio ĉiuj remiloj de la kvindek boatoj

ekplonĝis kvazaŭ unumove kaj premis siajn platajn

flankojn en la purpurkoloran akvon de la Nonesta

Oceano. 

Dum la boatoj moviĝis rapide trans la ondetojn de

la maro Rinkitinko turnis sin al Princo Bobo, kiu

decidis ne dizerti sian eksmastron kaj nun-amikon, 

kaj demandis maltrankvile:

“Ĉu plaĉis al vi tiu kanto, Bilbilo—mi volas diri, 

Bobo? Ĉu majstroverko, laŭ via opinio?” 

Kaj Bobo respondis ridetante:

“Kiel ĉiuj viaj kantoj, kara Rinkitinko, la sento

multe superas la poezion.” 

314

!(images/000030.png)

!(images/000024.png)

!(images/000011.png)





# Document Outline

+ Kovrilo 
+ 1. La Princo de Pingario 
+ 2. La Alveno de Regho Rinkitinko 
+ 3. La Batalistoj el la Nordo 
+ 4. La Dizertita Insulo 
+ 5. La Tri Perloj 
+ 6. La Magia Boato 
+ 7. La Ghemelaj Insuloj 
+ 8. Rinkitinko Grave Eraras 
+ 9. Donaco por Zella 
+ 10. La Ruzeco de Reghino Koro 
+ 11. Zella Iras al Koregoso 
+ 12. La Ekscitigho de Bilbilo la Kapro 
+ 13. Zella Savas la Princon 
+ 14. La Eskapo 
+ 15. La Fugho de la Regantoj 
+ 16. Nikorochjo Rifuzas Kronon 
+ 17. La Regho de la Knomoj 
+ 18. Ingo Transdonas Sian Palrughan Perlon 
+ 19. Rinkitinko Subridas 
+ 20. Doroteo Venas Savi 
+ 21. La Sorchisto Trovas Sorchajhon 
+ 22. La Bankedo de Ozma 
+ 23. La Perla Regno 
+ 24. La Kaptita Regho

