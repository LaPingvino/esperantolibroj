LA STRANGA BUTIKO


eLIBRO

eLIBRO

Raymond Schwartz

La stranga

butiko

I N K O

1

LA STRANGA BUTIKO

eLIBRO

Raymond Schwartz

LA STRANGA BUTIKO

eLIBRO

Aranĝis: Franko Luin

ISBN 91-7303-067-8

inko@omnibus.se

INKO · SE-13542 TYRESÖ · SVEDIO

http://www.omnibus.se/inko

DECEMBRO 2000

2

LA STRANGA BUTIKO

eLIBRO

Sub signo de Gaja Muzo

Raymond Schwartz

La stranga butiko

Kiu alportas multon, alportas iom al ĉiu. 

Goethe

Iom da ĉio, — resume: nenio\! 

Alia aŭtoro

La stranga butiko

Senkapitala entrepreno

Telegramadreso: Strabu

Parizo, dum Decembro

de l’krizjaro 1931. 

3

LA STRANGA BUTIKO

eLIBRO

Cirkulero

Al mia tre ŝatata klientaro\! 

Mi havas la honoron informi vin, ke ĵus mi malfermis butikon ĉe angulo de la stratoj Optimismo kaj Bon-humoro, kontraŭ la konata statuo de la Granda Kri-zo. 

Tie mi pacience atendas vian viziton. 

Tie vi havos la okazon konvinkiĝi pri la alta kvali-to de freŝaj varoj kaj pri la modereco de l’prezoj. Tie vi povos admiri la plaĉajn bildojn, desegnitajn speciale por vi sur pakpapero, de mia bona amiko, la jama artisto Raymond Laval. 

La firmo liveros rapide ĉiujn deziratajn artiklojn krom sentimentala butero, flatpomado, ricin- aŭ gad-oleo, kies provizo jam antaŭ longe elĉerpiĝis. 

Esperante viajn baldaŭajn mendojn, mi restas ser-veme-verseme

Raymond Schwartz, 

Butikisto

4

LA STRANGA BUTIKO

eLIBRO

Oni malfermas la butikon

Ho sankta Muz’, mistermaskita io, Legendfigur’ por pia fantazio, Ne kredas mi, ke ie vi ekzistas \(\*\), Sed al la tent’ mi tamen ne rezistas Alvoki vin laŭ famaj pramodeloj. —

Kun aŭreol’ de mistifik-mistiko Alflugu do, estrino de l’pedeloj, Por levi nun kurtenon de l’Butiko\! 

”Hi hi\! Ha ha\! — Vi tro facile mokas, Sed vane min oni neniam vokas. 

Mi venis, jen\! — ho ne por vin inspiri, Mallonge nur al vi mi volas diri, Ke via rim-malkara ”poezio” 

Ne estas art’ kreita dum ekstazo, ĉar via task’ konsistis nur el tio: Kolekti la … sterkpomojn de Pegazo\! 

Kaj — inter ni — ĉu iam simpla floro Aŭ birdokant’ vin tuŝis en la koro? 

La noktospir’ sub la ĉielkupolo Ne ĉarmas vin; — vin logas nur petolo, Banala ŝerc’ kaj dubesana sprito. 

Kaj tion ĉi … indulgas la kritiko\! 

5

LA STRANGA BUTIKO

eLIBRO

Disiĝu ni kaj restu, laŭ merito, Mi sur Parnas’, vi … en spicistbutiko\!” 

Severa Muz’, — vi ŝutis malavare Benvortojn sur hometon; kiu ŝpare Misuzis vin ĝis nun sub sia plumo, \(Estonte li vin lasos en mallumo.\) Sed tamen mi kun tre respektaj sentoj Koncedas, ke … ekzistas kaŭz’ por miri, Kaj por edif’ de miaj geklientoj Necesis tion diri. 

\(\*\) Ke Muzoj nuntage ne plu ekzistas, plej bone pruvas la fakto, ke oni renkontas la lastajn ekzemplerojn nur en … Muzej-oj. 

6

LA STRANGA BUTIKO

eLIBRO

Optimismo

ĉar pluvetis dum la tago

Kaj defalis florpetal’, 

Aŭ ĉar dronis muŝ’ en lago

Kaj ektimis najtingal’:

Tra senkora universo

Larme vibras via verso. 

Se mi devus kun poetoj

Pale plori sen esper’

Pri la etaj mizeretoj

ĉiutagaj sur la ter’:

Nu, — mi estus krokodilo

Ie ajn ĉe l’granda Nilo. 

Sed mi estas hominfano, 

Kvankam stranga specimen’, 

Tial mi kun bona sano

Vivas kvazaŭ en Eden’:

Kontraŭ pluvo — sub ombrelo, 

Kontraŭ zorgoj — ĉe barelo\! 

7

LA STRANGA BUTIKO

eLIBRO

Tentado

Por liberiĝi de tento plej bone estas cedi al ĝi. 

Oscar Wilde

Sur viaj lipoj nestas

De l’kisoj arda gento

Kaj plej frivole festas

La feston de la Tento. 

Mi sentas jukajn brulojn

Kaj … fermas la okulojn. 

Hel-tinte trile glitas

De l’rido gaja gamo

Kaj sorĉe ĝi invitas

Al dolĉa lud’ de l’amo. 

Mi timas korŝancelojn

Kaj … ŝtopas la orelojn. 

Pri ĉarma ĝen’ mensogas

Plej ĉaste ruĝa vango

Kaj kareseme logas

De l’brak’ ebura blanko. 

Mi mokas la principojn

Kaj … kisas viajn lipojn\! 

8

LA STRANGA BUTIKO

eLIBRO

Ne intence

Akcidente, — ne intence, —

Mi sur vian ŝuon paŝis; 

Bedaŭrinde en la ŝuo

ĉarma piedkal’ sin kaŝis. 

Tuj instinkte, — ne intence, —

Vi frakasis mian ĉapon; 

Bedaŭrinde sub la ĉapo

Mi ja ankaŭ havis kapon. 

Konsekvence, — ne intence, —

Vi tre elegante lamis, 

Mia kapo doloregis

Kaj mi vin duoble amis. 

Kaj lamante, — ne intence, —

Vi faletis, — mi vin tenis, 

Tiam … tiam … ĉu intence? 

Vi en miaj brakoj svenis …

9

LA STRANGA BUTIKO

eLIBRO

Amo ĉiama

Nia amo estis dolĉvelura

Kiel suka karno de persiko

Dum ni june nestis en matura

Kampo de tritiko. 

Kun zefir’ babila de l’vespero Vete mi karesis viajn harojn

Dum spegule portis la rivero

Viajn dudek jarojn. 

Sed la tempo per ĵaluza dento

ĉarmojn ŝiris post rikolt’ somera; De l’virin’ plej forta argumento Estas efemera\! 

Nun vi time, sorton-antaŭsente Min observas kaj demandas ŝtele:

”ĉu dum vintro ankaŭ, vi konsente Amos min fidele?” 

”Certe, jes\! — Ni restos geamatoj\! 

ĉar vi tiel senkompare fritas

Kolbasetan farĉon en tomatoj, 

Ke … mi ne hezitas\!” 

10

LA STRANGA BUTIKO

eLIBRO

Profitulo

Dum grizaj tagoj de l’mizero

Vi froste kaŭris en mansardo, 

Vi nutris vin per ranca lardo

Kaj banis vin en suptelero; 

Vi tiam portis lanfulardon

Sur kruda bluzo, sen ĉemizo, 

Dum en butik’, spicistkomizo, 

Vi vendis pipron kaj mustardon. 

ĉu miri nun pri sortkaprico, 

ĉar en palaco vi ripozas? 

Se vi riĉiĝis, ni supozas, 

Ke juste estis via vico. 

Vi havis bonan vivdevizon, 

Krom tio, ankaŭ, dum milito

Vi povis vendi kun profito

Al ĉiuj ŝtatoj … ŝiman rizon …

11

LA STRANGA BUTIKO

eLIBRO

L’ almozulo

ĉiutage kun vespero

Venas almozulo, 

Kaj li staras longajn horojn

ĉe la stratangulo. 

Viro eble kvindekjara

Kun mizera masko, 

Tial, ke kompaton veki

Estas lia tasko. 

Ftiza tuso temp-al-tempe

Skuas lian kapon, —

Pli insiste li etendas

Grasmakulan ĉapon. 

Li al bonaj virinetoj

Bruan dankon maĉas, —

Post avaraj senkoruloj

Li indigne kraĉas, 

Kaj senbrue, malrapide, 

Kiel li alvenas, 

Li, parenc’ de noktaj ombroj, 

Lame sin fortrenas …

12

LA STRANGA BUTIKO

eLIBRO

ĉiutage dum noktmezo

Brute sen kompato

ŝiras min el sana dormo

Bruo sur la strato:

L’ almozulo kun kolegoj

Dancas farandolon

Kaj ebriaj ili grakas

Venĝan karmanjolon \(\*\). 

\(\*\) Karmanjolo: revolucia kanto. 

13

LA STRANGA BUTIKO

eLIBRO

Liriko kaj praktiko

\(Liriko laŭ la germana poeto Heinrich Heine\)

”El miaj larmoj kreskas

Violoj kaj lekantoj

Kaj tra sopiroj miaj

Tremetas birdokantoj …” 

\(Praktika respondo de la holanda komercisto Van Dal\)

”Nu bone, — viajn florojn

Disvendu kun profito

Kaj viajn birdojn manĝu

Kun bona apetito\!” 

14

LA STRANGA BUTIKO

eLIBRO

Vilaĝanino

En vilaĝo de montaroj, 

For de l’bruo de l’kulturo, 

Vivas ĝis en niaj jaroj

Prototip’ de pranaturo. 

Tie mi knabinon konas, 

— Pura koro, ŝtalmuskoloj, —

Kies brusto ne bezonas

La sekreton de piloloj\! 

Kiam ŝia buŝ’ — por brili —

Sorbas majmatenan roson, 

Estus peke alkonsili, 

Ke ŝi uzu dentobroson. 

ĉar okuloj, vangoj, buŝo

Estas fruktoj aŭtentikaj

Sen bezono de retuŝo

Per artaĵoj kosmetikaj\! 

ŝi ne dancas, — ŝi ne fumas, 

\(Tio ŝajnas jam legendo\!\)

Kaj nur ete ŝi parfumas

Tolĉemizojn per lavendo; 

15

LA STRANGA BUTIKO

eLIBRO

ŝi ne revas pri teatro, 

Tualeton ŝi ne faras, 

Kaj ŝi tiel al la patro

ĉiujare sumojn ŝparas. 

Mi admiras vin, knabino, 

Kaj glorkante mi proklamas

Virton de l’vilaĝanino, 

Sed — mi urbaninon amas …

16

LA STRANGA BUTIKO

eLIBRO

Bona konsilo

La vino brilu en pokalo

Aŭ en malkara glas’, 

Senŝanĝe tekstas la moralo:

”In vino veritas”. 

Fabeltrezoroj de l’rivero

Ripozas en profund’, 

Kaj same la eterna Vero

Sin kaŝas sur la fund’. 

Do trinku ĉiam, se vi povas, 

¯is fundo de la tut’, 

ĉar eblas, ke la Ver’ sin trovas Nur en la lasta gut’. 

17

LA STRANGA BUTIKO

eLIBRO

Libertempo

Mara bordo kun hoteloj, 

Pavilonoj kun terasoj, 

Kie sur salikfoteloj

Lacertumas ĉiuj rasoj …

ŝajno, ŝajno, pantomimoj, 

Nek senzorgo, nek ripozo\! 

Amelitaj modviktimoj, 

Via paco estas … pozo\! 

ĉar monduma stulta kodo

Ankaŭ tie ĉi rigoras, 

Kaj la sklavoj de la modo

Libertempe nur … deĵoras

Kaj kompatas min, barbaron, 

Kiu ŝatas nur kamparon

Sen deviga kostumŝanĝo

Post kaj antaŭ ĉiu manĝo\! 

Ho benata nest’ vilaĝa, 

Nelekata de l’kulturo, 

Virga ĉarmo, ĝoj’ sovaĝa

Hejmas meze de l’naturo; 

18

LA STRANGA BUTIKO

eLIBRO

Kaj neniu aŭtomato

Negre bruas en ”dancingo”, 

Nek radio-aparato

Kurzojn krias de l’sterlingo\! 

Pura estas ĉiu herbo, 

Sanon portas ĉiu colo, 

Korpo tie ĉi kaj cerbo

¯uas pacon de l’izolo …

Mi sopiras nostalgie

Al ĉi tiu nesto, kie

Kampa vivo kaj ferioj

Ne jam estas ”industrioj”\! 

19

LA STRANGA BUTIKO

eLIBRO

Al mizantropoj

Kelkaj kun ˛imeroj sidas

Hejme apud sia forn’

Kaj la mondon ili vidas

Nur tra lens’ de sia lorn’; 

Laŭ ilia perspektivo

ĉion kovras ĉasta gaz’, 

Ili neas, ke la vivo

Pulsas sub ilia naz’; 

Ili kun sopir’ fabelas

Pri modele dolĉa mond’

Kaj de l’homoj for sin ŝtelas

Kvazaŭ vivi estus hont’\! 

Jes, ni scias, — post prapatro Ankaŭ ni, se tentas log’, 

Ofte vagas trans la kadro

De malvasta dekalog’, 

Kaj sen nigraj okulvitroj

Ni konstatas, — kial ne? —

Ke grandparte la ĉapitroj

De l’Homara Epope’

20

LA STRANGA BUTIKO

eLIBRO

Ne tre glore sin prezentas, 

\(Eĉ dum tempoj de l’kultur’\), 

Sed ni des pli bone sentas, 

Ke ni estas homoj nur ….. 

Ke el polvo re- en polvon

Tiras nin la homnatur’, —

Kial do ni serĉus solvon

De la cirkla kvadratur’? 

For do la grumblantan maskon, 

La grimacon de l’cenzur’, 

Kaj plenumu vian taskon:

Esti homoj\! — Homoj nur\! 

21

LA STRANGA BUTIKO

eLIBRO

Konsolado

Forviŝu viajn larmojn, — jen mia nazotuk’, —

En tiuj ondoj dronus eĉ virto de eŭnuk’; Mi cedas kavalire, do estu vi anĝelo, Kaj ne plu ni disputu pri stulta bagatelo\! 

Mi amis vin hieraŭ kaj morgaŭ amos vin, Mi kisis vin infano kaj kisos vin avin’, Mi ŝatis plenajn formojn de via juna aĝo Kaj vian maljunecon mi portos kun kŭraĝo. 

Ne estas mia koro frivola papili’, ĉar oni amas firme en mia famili’, Kaj jen: praavo mia, la gentopatro Paŭlo, Pro amĉagreno frua eterne restis fraŭlo\! 

Do fidu miajn vortojn, — mi estas inda fil’

De gento famiĝinta sen sabro, sen pafil’, Kaj en blazono mia ni legas la devizon:

”Prefere ol vin perdi mi perdus la ĉemizon\!” 

Forviŝu do la larmojn, la honton de l’jarcent’, Kaj kredu nun sincere je mia nobla sent’; Mi pagis vian robon, mi pagos la mantelon …

ĉu bone? — Jes, ni ankaŭ aĉetos la ĉapelon\! 

22

LA STRANGA BUTIKO

eLIBRO

Tre respekte

Se ie ajn en la ĝardeno

De l’vivo estas suna loko, 

Memkompreneble vi sen peno

Okupas ĝin de praepoko. 

Jam via patro, via avo

Beate tie ĉi kvietis, 

Dum bona fil’ de bona sklavo

Modeste en angul’ vegetis. 

Mi ne riproĉas, akvokapo, 

Ke vi misuzas tro da loko, 

Sed ke tro brue post agapo

Al ni vi ruktas kun provoko, 

Ke kiel verbon en aktivo

Vi funde konas nur ”oscedi”, 

Ke vi nenion dum la vivo

Persone faris, krom… heredi\! 



\* \* \*
Kaj nun, laŭ la Evangelio, 


Mi tre respekte, sen minacoj, 

Salutas vin, ho familio

De l’kukurbacoj\! 

23

LA STRANGA BUTIKO

eLIBRO

La diversaj aĝoj de l’homo

En supra ĉambro, lulo … lulo …

Anĝele dormas la etulo:

Etaĝo. 

Sed baldaŭ li el dorm’ sin ŝiras Kaj pri la bela mondo miras:

Miraĝo. 

Jam ne plu side li tamburas, 

Sed tra la dom’ esplore kuras: Kuraĝo. 

Kun vundoj li \(kaj sen rubandoj\) Revenas el stratbubaj bandoj:

Bandaĝo. 

Kaj baldaŭ sekvas li kun ĝojo

Knabinon ĉien sur la vojo:

Vojaĝo. 

Al ŝi li donas sian nomon:

Por fondi kune novan domon:

Domaĝo. 

24

LA STRANGA BUTIKO

eLIBRO

Li tiam estas tre utila

Fortika viro, kvankam vila:

Vilaĝo. 

Kaj post rapida tempopaso

Postrestas nur senviva maso:

Masaĝo. 

P. S. 

Ni ne apliku al Virino

ĉi tiun viv- kaj rimo-saĝon, 

ĉar de l’komenco ĝis la fino

ŝi ĉiam havas saman aĝon:

Avantaĝo. 

25

LA STRANGA BUTIKO

eLIBRO

Printempa varianto

”Salte-dance, hop kaj hop\! 

Jen alvenas en galop’

Rajdoside sur skarabo

La Printempo, ĉarma knabo. 

Junaj herboj, florburĝonoj

Jam borderas lian vojon

Kaj ĉielaj violonoj

Sorĉe zumas novan ĝojon\!” 

Tiel do, aŭ proksimume, 

Poezio ekspluatas

La Printempon; — interdume

Pli praktike mi konstatas, 

Ke venteto-petolulo

Helpas miajn priokupojn:

Li ĉe ĉiu stratangulo

Blovas sub knabinajn jupojn …

Jen printempsezona ĝuo\! 

Mi admiras la naturon, 

Se ĝis super la genuo

¯i malkovras belan kruron. 

26

LA STRANGA BUTIKO

eLIBRO

Printempaĵoj

Mia kara, knara liro, 

Ni agordu viajn kordojn

Kaj malfermu ĉiujn pordojn, 

Ke envenu … la Inspiro\! 

ĉar por kanto kaj versfaro

Estas temo, estas tempo:

Laŭ kalkul’ de l’kalendaro

ĵus alvenis la printempo. 

Vigle, vigle\! Fine ĉesas

Plumba sonĝ’ de vintra dormo; 

Por poeto nun necesas

Ion diri en versformo…



\* \* \*
”Kio estas kruda lumo


De elektraj arkolampoj

En komparo kun la suno

Super verdiĝantaj kampoj\! 

Lasu do l’asfaltpavimon

Kaj forgesu modajn dandojn\! 

27

LA STRANGA BUTIKO

eLIBRO

Mia kor’ ne konas limon, 

Se mi havas bonajn plandojn. 

Plej ĝentile min invitis

Nudaj nimfoj de l’river’

Kaj plezure mi vizitis

Ilin dum printempvesper’. 

Ho miraklo de l’natur’\! 

Ne vidiĝis nimfa kufo

Kaj ĉe l’akvo kvakis nur

Gardostare blinda bufo …

Sed poeta verv’ decidas

\(Kaj kredeble ne eraras\):

Se la nimfon ni ne vidas, 

ŝin ni des pli bone … flaras\!” 



\* \* \*
Poezi’, — ho Poezio, 


Vi plenigas niajn korojn, 

Kaj alsorĉas ravajn horojn

La Printempa Iluzio. 

28

LA STRANGA BUTIKO

eLIBRO

Majo

Man-en-mane ili iras

Tra l’dimanĉo plu kaj plu, 

Ili miras kaj admiras

… Kion? … Kiun?… nur sin du\! 

Majo, majo, majmonato, 

Amatino kun amato…

Kial feste sin ornamas

La natur’ kaj vokas nin? 

Homoj, kiuj ĵus ekamas, 

Tute ne rimarkas ĝin. 

Mond’ pereu, — estu venko\! 

… Ili sidas sur la benko …

Ili flustras kaj susuras

Kvazaŭ temus pri mister’, 

Ili ĵuras kiel ĵuras

Nur herooj dum danĝer’:

”Tie ĉi, — aŭ aliloke, —

Ni nin amos reciproke\!” 

Frua amo estas trompa, 

Trompa estis la knabin’, 

Post paŭzeto interrompa

29

LA STRANGA BUTIKO

eLIBRO

Li tutsola trovas sin

Kaj konkludas: ”For malgajo\! 

Tru-la-la\! — Nun estas majo\!” 

30

LA STRANGA BUTIKO

eLIBRO

Pri somero

Kun la sekvantaj rimoj, hazarde kolektitaj, limak- cel- atak-sitel- ofer- somer- voj- ĝoj- pri la ĝenerala temo ”Somero” ni kantos unue kun komencanto, kiu nepre dediĉas ĉi tiun majstroverkon

”Al la kara gesamideanaro\!” 

31

LA STRANGA BUTIKO

eLIBRO

Somera varbokanto

Kiel ĉevalo, ne kiel limako, 

Kuru jen tuj al plej sankta la celo\! 

Vin ne timigu la moka atako, 

Estingu mokfajron per nobla sitelo\! 

Vana ne estos la via ofero\! 

Varbu dum vintro kaj pli dum somero, Kaj la homaro, post longa la vojo, Jen ja vin benos kaj dankos kun ĝojo\! 

Vere kortuŝe, ĉu ne? — Nun kun disĉiplo de l’trubaduroj: 32

LA STRANGA BUTIKO

eLIBRO

Somero de l’amo

Mi estas, kruela, ĉe vi nur limako Rampanta al koro por tuŝi la celon, Sed se mi venkiĝus dum tiu atako, Larmfluo amara plenigus sitelon\! 

Pli ardas la, am’ ol altara ofero, Pli ardas la am’ ol afrika somero …

Somero de l’amo min premas sur vojo, Sen via ombrumo mi mortus sen ĝojo …

Profunda lirikisto — kial ne Julio Baghy? — potence nin kun-tirus al:

33

LA STRANGA BUTIKO

eLIBRO

Somera sufero

Tra mizer’ de l’vivomarĉ’, limak’, Vade vagas vagabond’ al cel’; 

Grince eąs vipo de l’atak’, —

Estas Viv’ nur Sisifus-sitel’\! 

Ve\! post lukto vanas larmofer’, Torde mordas, brogas min somer’ …

Por viktim’, por mi, limak’ ĉe l’voj’, Suna ardo estas pen’, malĝoj’. 

Jen kian verkis dube-sana spritulo: 34

LA STRANGA BUTIKO

eLIBRO

Somera idilio

Mi envias la limakon, 

Kiu trotas al… parcel’, 

Kie limakin’ atakon

Sopiregas sub sitel’\! 

Sub sitelo am-ofero

Estas ebla dum somero, 

Ne tedus min senombra voj’, 

Se sub sitelo logus ĝoj’\! 

Kaj nun, por fini plej dece, ni preĝu kun pia poeto: 35

LA STRANGA BUTIKO

eLIBRO

Preĝo dum somero

Ho Di’\! — Mi estas nur limak’

Rampanta pene al la celo; 

Ne venku min inferatak’

Sub tenta form’ de trinksitelo\! 

Akceptu signon de ofero:

La pezan penon dum somero, —

Subtenu min sur mia voj’

Espero pri eterna ĝoj’, 

Amen\! 

36

LA STRANGA BUTIKO

eLIBRO

Muziko

Mi ne pretendas, ke nur sonsubstancoj La kvintesencon donas de l’amuz’, Sed tamen mi dum certaj cirkonstancoj Muzikon ŝatas por persona uz’, Ne kiel dando, kiu civilizon

Inventi kredas, ĉar li — laŭ la mod’ —

Dumtage portas fonografvalizon Kaj nokte dormas en radi-komod’, Sed kiel hom’ normala laŭ konstruo Preferas mi en kiu ajn medi’

Ritmitan movon de obtuza bruo

Al fuŝa scen’ de l’Homa Komedi’\! 

37

LA STRANGA BUTIKO

eLIBRO

Aŭtunovesper’

Al mia samurbano Paul Verlaine. 

Surprize-perfide

Enrampas avide

Aŭtunovesper’

¯is koro de l’urbo

Samkiel laŭ kurbo

Mistera klister’. 

Kun seka folio

Nur melankolio

Defalas de l’arb’; 

Nudbranĉoj groteskas, 

Nenio plu kreskas

Krom — eble — la barb’. 

Kaj kvazaŭ el tombo

De prakatakombo

Plorventas kantik’; 

Mi tremas ekfebre

Kaj migras funebre

Al trinkobutik’ …

38

LA STRANGA BUTIKO

eLIBRO

La horo de l’progreso

”Kiel oni povas konstati, la nomoj de multaj horloĝmarkoj estas Esperantaj. 

Ni citu nur la plej konatajn en Francujo: Movado, Eterna, Cyma, Lip…” 

Nun silentu, vantaj venkokantoj, Nun parolu faktoj kaj praktiko\! 

Dank’ al vi, horloĝofabrikantoj, Plivigliĝas varba … tiktaktiko. 

Jam sonadas Esperantaj vortoj

Serioze, ne plu kiel ŝerco, 

Ili havas forton de pasportoj

Kaj konkeras mondon de l’komerco. 

La MOVADO, — marko elokventa —

Estas pli ol signo de reklamo, Por horloĝo \(ora aŭ arĝenta\)

Ideala estas ĝi programo. 

Kaj ETERNA\! — Bone, sed pli vere Utopi’ de brava optimisto, 

ĉar alie, baldaŭ plej mizere

Mortus ĉiu horloĝriparisto\! 

39

LA STRANGA BUTIKO

eLIBRO

Kial CYMA? — Epitet’ neklara, 

Stranga vorto eble sen animo? 

Vi nomiĝas CYMA, mia kara, 

ĉar vi estas plata kiel cimo. 

Sed nun LIP\! — Invento de barbaroj, Tiu vort’ konsternas niajn morojn: Dank’ al ĝi junuloj sen barbharoj Evidente havos nun … Liphorojn\! 



\* \* \*
Horloĝetoj, streĉu la risortojn


Por anonci horon de l’progreso, —

Se ni same streĉus niajn fortojn, Baldaŭ sonus horo de l’sukceso …

40

LA STRANGA BUTIKO

eLIBRO

Oranĝo

Oranĝo\! 

Bela frukto mild-aroma

Kun miele dolĉa gust’, 

Suka frat’ de paro poma

Sur la amatina brust’, 

Vi vin kaŝas time ĉaste

Sub ĉemiz’ el silkpaper’; 

Senvestiĝu senprokraste

Kaj pretiĝu al ofer’\! 

ĉar laŭ vortoj de la fablo \(\*\), Silkĉemizoj \(eĉ paperaj\)

Por la lito aŭ la tablo

Estas ĉiam efemeraj …

\(\*\) Eble iu el la afablaj klientoj konas la aluditan fablon. La aŭtoro tre dankeme ricevus tiurilatajn sciigojn, ĉar ankaŭ li tre dezirus koni tiun ĉi fablon. 

41

LA STRANGA BUTIKO

eLIBRO

Ne estas diferenco

\(Nova serio\)

La servistino metas

Pakaĵojn en la reton

Dum nobla pra-praavo

Ornamas la tapeton. 

Kaj malgraŭ diverssenco

Ne estas diferenco \! 

\(En ambaŭ okazoj estas … portreto.\) Insigne la ĉapelo

Surportas bantornamon

Dum juna koko pruvas

Fervore sian amon. 

Kaj malgraŭ diverssenco

Ne estas diferenco\! 

\(En ambaŭ okazoj estas … kokardo.\) Tro laŭte stulta mulo

La tutan nokton blekas

Dum lerta malbonulo

El dormo nin ne vekas. 

42

LA STRANGA BUTIKO

eLIBRO

Kaj malgraŭ diverssenco

Ne estas diferenco\! 

\(En ambaŭ okazoj estas … krimulo.\) La kuracist’ detranĉas

Kaj kruron kaj genuon

Dum ĉe kaŝita puto

ŝi havas rendevuon. 

Kaj malgraŭ diverssenco

Ne estas diferenco\! 

\(En ambaŭ okazoj estas … amputo.\) Plezuravida salmo

L’ edzinon lerte flatas

Dum pene sub la tero

Ministoj salon gratas. 

Kaj malgraŭ diverssenco

Ne estas diferenco\! 

\(En ambaŭ okazoj estas … salmino.\) En multaj kastoj oni

Observas etiketon

Dum certa vir’ soprane

\(Sed vane\) diras peton. 

43

LA STRANGA BUTIKO

eLIBRO

Kaj malgraŭ diverssenco

Ne estas diferenco\! 

\(En ambaŭ okazoj estas … kastrito.\) 44

LA STRANGA BUTIKO

eLIBRO

Bal… ado

Ho jarcento de l’sensenco, 

Fina fino de romanco\! 

ĉirkaŭ ni nur dekadenco

Aŭ almenaŭ … peka danco\! 

Certe ankaŭ praepoke

Jen kaj jen okazis baloj, 

Sed hodiaŭ ĉiuloke

Baloj estas … kanibaloj\! 

ĉar kapablas nur la negroj

Torde — kvazaŭ pro koliko —

Moki dum deliraj febroj

Leĝojn de la … balistiko\! 



\* \* \*
Senkomprene saĝa homo


Miras pri la ”ĉarlestonoj”, 

Kvankam li \(aŭ lia domo\)

Havaŝ multe da bal-konoj\! 



\* \* \*
45


LA STRANGA BUTIKO

eLIBRO

Nun laŭ takt’ aŭ kontraŭtakto

Komenciĝas la fokstroto, 

Kaj sen ”takto” \(pro l’kontakto\)

¯i finiĝas per … koksfroto\! 



\* \* \*
Pli ol la fabel-cikado


Junulin’ laŭ nuna stilo

Zorgas pri la mastrumado:

ŝi ja estas … bala ilo\! 



\* \* \*
Kaj vi mem, amiko, ĝuis


La dancarton de l’progreso, 

Se vi ankaŭ rendevuis

ĉe … l’Danc-iga Mondkongreso\! 

46

LA STRANGA BUTIKO

eLIBRO

Danc-rekordo

En la moda balsalon’

Ili dancis daŭro-dancon; 

Pro titol’ de ĉampion’

ĉiu provis sian ŝancon. 

Kaj simile al fakir’

Ili dormi jam forgesis; —

Dum semajnoj la turnir’

Daŭre daŭris kaj ne ĉesis …

Tiam, dank’ al ŝercemul’, 

Super pord’ de l’enirejo

Oni legis sur tabul’

La konkludon: ”Neĉesejo”. 

47

LA STRANGA BUTIKO

eLIBRO

Sibilla orakolas

\(Tiuepoke mi scivolis, kion la jaro 1930 estis alportonta.\) ŝi loĝas en ĉambreto de subtegment-etaĝo, ŝi estas sorĉistino kaj puto de mondsaĝo; Por ŝi l’Estonta Tempo ne kaŝas plu sekreton Kaj antaŭ ol mi diris, ŝi konis mian peton. 

”Vi volas scii, kion la alvenanta jaro Alportos interesan por l’Esperantistaro? 

Pri tio tuj mi donos klarigon kaj informon, Sed mi antaŭe falu en plej profundan dormon.” 

ŝi tiam prenis libron \(ĉar libron ŝi posedis\), Eklegis dek liniojn kaj lace jam oscedis, ŝi dormis … kaj ekdormis eĉ dika araneo Falinta sur la libron: la ”Idoj de Morfeo” …

”Orakolo, 

Karambolo, 

Hum-kaj-bug’

De l’centrifug’\! 

Rajdoside

Surakride

Super val’, river’ kaj mont’

48

LA STRANGA BUTIKO

eLIBRO

Nun senbride

Akravide

Saltu, saltu al Estont’\! 

Mi vidas … vidas urbon … Kolonjon ĉe ’rivero Prepari la kongreson kun ĝojo kaj espero, La Rejno ŝaŭme saltas ĝis super sia bordo, Kaj tamen la kongreso … okazos en Oksfordo\! 

Mi vidas nun tri virojn, — aŭ eble estas kvaro —

Jungitajn — \(sed sen Teo\) — al ĉaro de l’Vortaro; Venkitaj de la SAT’o jen ili tiras, puŝas …

Ho sankta Kabe; helpu \! — ĉi tiuj kvar akuŝas\! 

Mi vidas nun ezokon kun grasiĝanta koro …

ĉu tio parabolus pri C.K. kaj pri K.R.? 

Jes, sane pumpas K.R. kaj pompe sanus C.K., Se ĝin ne juke ĝenus kelkfoje G.N.K.K. \(\*\) Mi vidas … Dek mil homoj samkiel al spektaklo Sin puŝas en lernejon avidaj pri l’miraklo, Entuziasmo kreskas, triumfa ĝojo bruas, ĉi tie — tute simple — sinjoro ĉe instruas …

Orakolo, 

Karambolo, 

Hum-kaj-bug’

De l’centrifug’\! 

Rajdoside

Surakride

49

LA STRANGA BUTIKO

eLIBRO

Super val’, river’ kaj mont’

Nun senbride

Viv-avide

Ni revenu al la Mond’\!” 

\(\*\) Supozeble G. N. K. K. signifas: Gratulaj Notoj de l’Konstanta Kritiko. 

50

LA STRANGA BUTIKO

eLIBRO

Epigramo

Aŭtoro aŭtentika, 

Ne nur versfare lerta

Sed ankaŭ gramatike

Samkiel majstro certa, 

Publikis tiun frazon:

”Min ĉiuj tre estimas, 

ĉar mi en ĉiuj kazoj

Perfekte min esprimas.” 

Sed kelkajn ĵaluzulojn

ĉi tiu fraz’ surprizis

Kaj ili ĝin skrupule

¯is fundo analizis. 

¯i — sub ilia knedo —

Fandiĝis kiel vakso, 

Kaj sekvis la dekreto:

”Eraro de … sin-takso\!” 

51

LA STRANGA BUTIKO

eLIBRO

Alia epigramo

Tre konata recenzisto

Skribis foje en recenzon

Saĝan frazon, kies sencon

Fuŝkripligis la presisto. 

Tiu fraz’ aperis jene:

— \(Aŭ almenaŭ proksimume, 

ĉar mi citas nur resume

Ne povante citi plene\) —

”Nun ankoraŭ tre modestas

Niaj libroj kaj gazetoj, 

ĉar l’original-poetoj

Certe tro … malmutaj estas.” 

Kaj legant’ ne kompreninte, 

Ke en tiu ĉi deklaro

Kuŝas dika preseraro, 

Diris grave: ”Bedaŭrinde\!” 

52

LA STRANGA BUTIKO

eLIBRO

Telegramo

La gazeto Heroldo de Esperanto ricevis telegramon:

”Scherer suprengrimpis Merapi-

vulkanon erupci-regiono

efikpropagande radioparolis stacio Semarang — Esperantocentro.” 

Imagu, karaj, kio estus okazinta, se la mondo estus eksciinta tion anstataŭ per telegramo nur per normale afrankita letero\! Brrr, — mi preferas ne pensi pri tia katastrofo. 

Hej, amiko, ne plu plendu

Pri impostoj\! — Estu gaja\! 

ĉiujn vivozorgojn sendu

Furze al la Himalaja\! 

Vivu am’, reklam’, tamtamo, 

ĉar alvenis telegramo\! 

Kiun ajn mi nun renkontas, 

¯oje svingas la ĉapelon

Kaj ĝistede rerakontas

Al mi tiun mirfabelon:

53

LA STRANGA BUTIKO

eLIBRO

”ĉu vi aŭdis? — Kia dramo\! 

ĵus alvenis telegramo\!” 

ĉiuj, ĉiuj, — jen surstrate, 

Jen endome ovacias

Kaj radioaparate

La novaĵon tuj diskrias, 

Eĉ infan’ ĉe l’nutra mamo

Miras: ”Te-te-teledramo??” 

Nun ni spiras, dank’ al Dio\! 

Jam ni preskaŭ ne plu dormis

Pro premanta emocio, 

Sed depeŝo ĵus informis:

— \(Kaj vi rajtas mire gapi\) —

”Scherer grimpis sur Merapi\!” 

Scherer? … Eble … Sed Merapi??? 

Kaj vi povos pro l’demando

Vian kapon longe skrapi:

Kie aŭ en kiu lando? 

Nu, sed kial plu nin frapi? 

”Scherer grimpis sur Merapi\!” 

Kaj mi vetas, ke koboldo

Pri l’enigmo lumon portos

Kaj detale la Heroldo

Dekkolone priraportos …

Ni ne povos plu eskapi

L’ erupcion de l’Merapi\! 

54

LA STRANGA BUTIKO

eLIBRO

P. P. P. 

aŭ

Por plenigi paĝojn

\(Verkita laŭ metodo, pri kiu mi konfidence atentigas mian amikon Grenkamp\) \(\*\). 

\(\*\) Nia ĉie kaj fame konata Univer… Salo Grenkamp publiki-gis libron, kiun li verkis mem: ”5.000.000” ¯i estas rimarkinda laŭ pluraj vidpunktoj. Unue, la aŭtoro sukcesis jam en la nu-ran titolon enŝovi 6 nulojn \! — Due, ĝi estas la sola verko eldonita en Esperanto speciale por miopuloj, t. e. por miopuloj, kiuj ne posedas okulvitrojn. Tial la paĝoj entenas nur malmultajn liniojn, sed, kompense, tiuj malmultaj linioj kon-sistas el tre grandaj literoj. 

Kial mi pene tramigrus

Rimoserĉante la kompletan kolekton De l’Esperantaj rimoj, 

Se

Entute mi havas

Nenion por diri? 

Estas pli bone, pli malkare

Kaj samtempe tempoŝpare

—— \(Pardonu ĉi tiun

Rimon neintencitan\) —

55

LA STRANGA BUTIKO

eLIBRO

Sentencojn eternajn

Ligi bukede

Per versoj liberaj. 

La supro de l’

Blanka Monto

Estas blanka, ĉar

¯in kovras neĝo ĉiama. 

Pro tio, cetere, 

La Monto nomiĝas tre ĝuste

”La Blanka”. 

\(Miaj versoj ankaŭ

Nomiĝas ”blankaj”, 

Sed

Pro aliaj kaŭzoj.\)

De l’monto malsupren, 

Malsupren al valoj

Fluadas sen halt’ riveretoj, 

ĉar … flui supren

Kontraŭus la leĝojn

Fizikajn. 

ĉi tie ni haltu, 

ĉar pli ol du paĝojn

Oferi al tia versarto

Signifus de l’kompostisto

Misuzi la tempon

Kaj de l’afabla leganto

56

LA STRANGA BUTIKO

eLIBRO

Verŝajne

Trouzi bonvolon. 

Krom tio, mi jam

Per tiu ruz-uzo

Atingis la celon:

La finon de l’paĝo. 

Mi rajtas do

Kiel vi

Nun ripozi. 

Imite rimite

laŭ Julio Baghy. 

57

LA STRANGA BUTIKO

eLIBRO

La vidvohomo meditas

Multfoje, se la vidvo ardas, 

En fremda lito li petardas

Kaj plantas en dezerto rozon, 

Forgesas fotografan pozon

Kaj kiel dando volas sceni, 

ĉevale ami, beste heni, 

Saturas tiam lin kompren’:

Naskiĝis li por… am-ge-hen’\! 

Multfoje, se la vidvo dignas, 

Senmone ĝojon li rezignas, 

Palpfosas sube, flagas ruĝe, 

En robon velas sin rifuĝe, 

Agrafas, ruktas, gratas, krias Kaj kiel luno rotacias, 

Saturas tiam lin kompren’:

Li kuŝas febra sur kusen’. 

Multfoje, se la vidvo larmas, 

Per sobraj pentoj bilde svarmas, Por taksi teran amabsorbon

Rigardas sian nudan korpon

Kaj trotas, tremas, tranĉas, trikas Kaj flikŝuiste sin reflikas, 

Saturas tiam lin kompren’:

¯i estas la ĉiea pen’. 

58

LA STRANGA BUTIKO

eLIBRO

Multfoje, se la vidvo bojas, 

Perfide pri bankroto ĝojas, 

En grunto kotas, mute stultas, Senĝoje hontas, katapultas, 

Akcias ĉekojn, reĝojn mordas, 

Sin banas, trempas, frotas, tordas, Saturas tiam lin kompren’:

Ne pafas lia karaben’. 

La vidvo tiam krie krizas, 

Valorajn bubojn ronde ĉizas, 

Kaj la dungita prototipo

Fariĝas pupo, aŭ nur… pipo\! 

Li tiam volus maŝojn ligi

Kaj la poetojn tuj pendigi, 

ĉar ili vere mokas lin

Kun sia brua rimmaŝin’\! 

”En tiu tempo K. R. C. Sturmer sentis la bezonon intervjui min.” 

Amike al K. R. C. Sturmer

59

LA STRANGA BUTIKO

eLIBRO

Post la operacio

Entute l’intervjuo ne estis tro dolora, Sed pli ol silentado… parolo estis ora\! 

La turmentisto notis kun nobla interes’, ĉu mi responde tusis hazardan ”ne” aŭ ”jes”. 

Li estis plej ĝentila, — li ne minacis pafi, Mi havis nur impreson, min lasi fotografi, Dum — kiel muŝ’ en reto de ruza arane’ —

Mi sensuspekte zumis hazardan ”jes” aŭ ”ne”. 

Sed fakto estas fakto, — kaj efektiva stato Atestas pli ol ombro de nepalpebla dato Kaj tio fakto restos dum sekvo de cent jaroj: En mia cigarkesto nun mankas du cigaroj\! 

En la recenzo pri la verko

”Rimportretoj” de K. Kalocsay, aperinta en Heroldo de Esperanto, la veterana recenzisto M. Butin, L. K., diris pri si mem:

”Feliĉe mi ne estas tia ”stelo” 

kaj evitis la kaptan manon de

la lumĵetanto.” 

60

LA STRANGA BUTIKO

eLIBRO

La forgesita rimportreto

\(Iom riproĉe al K. Kolocsay.\)

… Kaj Butin, L. K., vi forgesis En via rimportret-arkiv’, 

ĉu tial, ke la detektiv’

Malkovri… ”stelon” ne sukcesis? 

Aŭ ĉu lin nomi ne permesis

Sever-rigora ekskluziv’? 

… Kaj Butin, L. K., vi forgesis En via rimportret-arkiv’\! 

Li legis tion, kion presis

Esperantistoj dum homviv’, 

ĉu — krome de l’L. K.-motiv’ —

Lin tial citi ne necesis? 

… Kaj Butin, L. K., vi forgesis…

61

LA STRANGA BUTIKO

eLIBRO

La propaganda taĉmento

”Dum tiu ĉi kunveno nia konata propagandisto Delanoue faris tre interesan eksperimenton: Li prezentis samideanojn el diversaj nacioj kaj la publiko tiel povis konstati, ke la elpa-rolado de Esperanto estas ĉe ĉiuj absolute la sama.” 

\(El gazetraportoj.\)

Kio blovas kiel vento

Tra la stratoj de l’kvartal’? 

Estas propagandtaĉmento, 

Kiu kuras al batal’. 

En bonordo, rapidkrure

Sin direktas al Sorbon’

Sampson, Major, Niŝimura, 

Kornfeld, Ajsberg kaj Solson’. 

Kial tie la publiko

Premas sin al rendevu’? 

Tion faris kun taktiko

Generalo Delanu’:

Kaj kun li, la varbterura, 

Nun alvenas en Sorbon’

Sampfeld, Majson kaj Solsura, 

Kornberg, Ajsor, Niŝison’. 

62

LA STRANGA BUTIKO

eLIBRO

ĉie, kie homoj sidas . 

Pace kun scivola sent’, 

Tuj la general’ prezidas

La paradon de l’taĉment’. 

Li prezentas la soldatojn; 

ĉiu estas fenomen’, 

Kaj li citas naskiĝdatojn

Kun detaloj de l’deven’:

”Jen ĉi tiu juna viro

ĵus alvenis el Jugland’

Kaj fariĝis jam martiro

De l’moderna propagand’. 

Nun li pruvos tuj perfakte, 

Ke li, kiel vi kaj mi, 

Elparolas plej ekzakte…” 

… Kaj la viro diris ”i”\! 

”Kaj ĉi tiu dika tipo

Kun kolumo el karton’

Estas ido de l’polipo

Kaj de ina saksofon’; 

Li parolas generale

Per konvena buŝotru’…” 

… Kaj la tipo laŭsignale

Tute klare diris ”u”\! 

”Nun ĉi tiu, kiu tenas

Unu fingron en la naz’, 

Estas — kiel vi divenas —

63

LA STRANGA BUTIKO

eLIBRO

Negro de l’plej nigra ras’, 

Li eĉ estas delegito

En Afrik’ de l’U. E. A…” 

… Kaj la negro laŭ invito

Tre aŭdeble ruktis ”a”\! 

La publik’ aplaŭde gestis

Kun konvinko, kun kompren’, 

Kaj plej brue manifestis

Sian ĝojon pri la scen’; 

Kaj mi aŭdis eĉ deklari

Grizan patron de l’scienc’:

”Kion oni povas fari

Per dresad’, kun pacienc’\!” 

64

LA STRANGA BUTIKO

eLIBRO

Morgaŭ matene\! 

\(Kanzono\)

\(Teksto, kiu povas esti preteksto al kakofonia saksofonio.\) Kiam dum vespera hor’

Sur kanapo vi digestas, 

Talpe venas kreditor’

Kaj frakase ekprotestas, 

ĉar pro spito aŭ malord’

Kvitancigi vi forgesas, 

Tiam vi lin ĝis la pord’

Komplimentas kaj promesas:

Morgaŭ matene, certe, jes, 

Estas ĵuro kaj promes’, —

Morgaŭ matene, sed ne nun, 

Kiam ĉaste palas lun’

Kun radio brila, —

Morgaŭ matene, jes, — sed nun

Lasu min trankvila\! 

Kaj se via bopatrin’

Vin invitas, jam sen ĝeno, 

Ke vi akompanu ĝin

Al balfesto ĝis mateno, 

Vi, — ĝentila kavalir’, —

65

LA STRANGA BUTIKO

eLIBRO

Lace dorme nur oscedas

Kaj afekte kun sopir’

ĵuras, kion vi ne kredas:

Morgaŭ matene, certe, jes, 

Estas ĵuro kaj promes’, —

Morgaŭ matene, sed ne nun, 

Kiam ĉaste palas lun’

Kun radio brila, —

Morgaŭ matene, jes, — sed nun

Lasu min trankvila\! 

ĉu ne foje rememor’

Jam en vian kapon venis

Pri l’edziĝonokta hor’, 

Kiam varme vi ŝin tenis? 

Kiel viro \(ne … hero’\), 

Vi sincere ŝin karesis, 

Eble ŝi postulis tro

Kaj afable vi promesis:

Morgaŭ matene, certe, jes, 

Estas ĵuro kaj promes’, —

Morgaŭ matene, sed ne nun, 

Kiam ĉaste palas lun’

Kun radio brila, —

Morgaŭ matene, jes, — sed nun

Lasu min trankvila\! 

66

LA STRANGA BUTIKO

eLIBRO

Kaj ni ĉiuj, sen escept’, 

ĉiam bonon nur intencas, 

Ni admiras en koncept’, 

Kion ni ne tuj komencas:

ŝpari monon, fumi nur

Tre modere, ne plu trinki …

Kaj ni tion ĵuras sur

La kontrakto de Helsinki:

Morgaŭ matene, certe, jes, 

Estas ĵuro kaj promes’, —

Morgaŭ matene, sed ne nun, 

Kiam ĉaste palas lun’

Kun radio brila, —

Morgaŭ matene, jes, — sed nun

Lasu min tranlcvila\! 

67

LA STRANGA BUTIKO

eLIBRO

Miskompreno

Sinjoro Dik por maskofest’

Sin ŝerce kiel kok’ kostumis

Kaj — \(eble dank’ al sia krest’\) —

Kun Kolombino amindumis. 

Tre plaĉa estis la vesper’

Kaj ambaŭ tute ne enuis; 

Eĉ Dik, feliĉa pri l’konker’, 

Kun ŝi por morgaŭ rendevuis. 

”Vizitu min en mia nest’”, 

ŝi petis lin kokete, 

”Sed ne kun via kokovest’\! 

Vi venu pli diskrete …” 

Kaj Dik kun ĵurlevita brak’

Promesis am-sopire:

”Elektu mem, kun jak’ aŭ frak’, Mi venos laŭdezire.” 

Jen la decid’ de l’tribunal’:

ŝi diris nur ”Nu, dece\!” 

Kaj granda estis la skandal’, 

ĉar iris li … nudece. 

68

LA STRANGA BUTIKO

eLIBRO

Radio, … adiaŭ

Pli insiste ol gekatoj

Dum printempa nokto logas

La radioaparatoj

De l’najbaroj monologas …

Certe ankaŭ mi humile

Benas bonon de l’progreso, 

Sed, se nun, laŭtparolile

Rendevuis al kongreso

Kaj en mia paca domo

ĉiuj ondoj manifestas, 

Mi, en mia propra nomo, 

Rajte plendas kaj protestas. 

Krome, ĉio — ĉu muziko, 

Konferenco, bankbilanco, 

Episkopa fastprediko, —

Tie ĉi fariĝas … danco\! 



\* \* \*
Teretaĝe unu kaptas


Ondojn el polusaj limoj

69

LA STRANGA BUTIKO

eLIBRO

Kaj laŭ ili tuj adaptas

Blakbotomon de l’Eskimoj. 

ĉe l’tajloro same bruas, 

ĉar la tuta familio

Fokstrotante sin instruas

Pri l’Einstein’a Teorio\! 

Super mi studento prenas

Jurprelegon el Berlino

Kaj — ĉar ĝin li ne komprenas —

Li ĝin dancas kun fraŭlino\! 

Sube, flanke, supre, — ĉie

ĉirkaŭ mi radifuneloj

Komplotadas grake-krie

Kontraŭ paco de l’oreloj …

Helpokrio:

\(per radio\)

Ho, mondfora insulano, 

Diru, skribu tuj al mi, 

ĉu luebla nur kabano

Estas ie ajn ĉe vi, 

Kie homo kun aŭdsento, 

For de l’mod-epidemi’, 

Vivi povus sub tegmento

SEN RADIO\! 

Mi kun mi …

70

LA STRANGA BUTIKO

eLIBRO

En kinematografejo

Veturante en vagono

Sur kanapo lamrisorta

Vi elspezas pli da mono

Por vojaĝ’ pli malkomforta, 

Kaj vi ĝuas malpli ĝue

La pejzaĝon sub tunel’

Ol sidante senenue

En la kino sur fotel’\! 

Tie ĉi amuzaj scenoj

Vigle pasas sur l’ekran’:

”Baptofest’ ĉe indiĝenoj

Meze de Baluĉistan’ …” 

Kun pianoakompan’ …



\* \* \*
Pli ol ĉarmo de l’pejzaĝo


Densa nokto de la kino

vin invitas al vojaĝo

ĉirkaŭ via … najbarino. 

Sed jen aktuala sceno

71

LA STRANGA BUTIKO

eLIBRO

Vigle pasas sur l’ekran’:

”La kaptado de baleno

En la Norda Ocean’… ” 

Kun pianoakompan’ …



\* \* \*
Kvankam peze vi oscedas


Amalvoke tra l’silent’, 

Pruda najbarin’ ne cedas

Al facila tent’\! 

Nun la lasta aventuro

Dum aŭtomobilveturo

De la fama komikul’

Harry Bull\! 

Li kondukas propramane, 

Zigzagante kaj senplane

Grimpas sur la trotuaron

Kaj renversas ŝtupetaron, 

Kiu falas kun pentristo

En butikon de spicisto, 

Kie tima klientino

Svenas sur la margarino

Dum alia. — ho hazardo\! —

Krie dronas en mustardo …

72

LA STRANGA BUTIKO

eLIBRO

La spicisto ekkoleras, 

Tiajn ŝercojn ne toleras, 

Tuj li kaptas energie

La pentriston, kiu ie

Kuŝis mute kaj sen movoj

En la kesto por la ovoj, 

Kaj per lerta piedbat’

Lin resendas al la strat’ …

Intertempe Harry Bull

ĉe proksima stratangul’

Evitante lanternfoston

Pasas sur vaganta hundo, 

Kies li detranĉas voston

En la daŭro de sekundo\! 

Sed la hund’ — el pura ras’, —

Opinias ĝin kolbas’

Kaj senplue, sen hezit’

Manĝas ĝin kun apetit’…

Tiam tremas tra la kino

Ventroskua ridgargar’, —

Sed … la ĉarma najbarino

Havas voĉon de barbar’\! 

Sammomente, — ne sen kaŭzo, —

Eklumiĝas; estas paŭzo. 

Lampoj lumas sunobrile

Kaj vi spertas nun facile, 

73

LA STRANGA BUTIKO

eLIBRO

Ke anstataŭ najbarino

Kun gracio kaj kun ĉarmo

Apud vi en tiu kino

Sidis nur… ĝendarmo\! 

74

LA STRANGA BUTIKO

eLIBRO

ĉastemulino

Estu pluv- aŭ sun-vetero, 

Pro la korpa estetik’

Faru kun aŭ sen haltero

Iom pli da gimnastik’. 

ĉiutage kvaronhoron

Vi dediĉu al la san’

Ekzercante ĉiun poron, 

ĉiun parton de organ’. 

Kaj por ke bacil’ ne ĝermu

Pro malsaĝa higien’, 

La fenestrojn vi malfermu

Post forigo de l’kurten’. 

Jako, veŝto, eĉ kalsono

¯enus viajn movojn, dum

— Sendepende de l’sezono —

Taŭgas nur l’Adam-kostum’\! 



\* \* \*
Jen la burĝo Dikapot, 


Kiu vole kaj konscie

75

LA STRANGA BUTIKO

eLIBRO

ĉiutage sen trikot’

Gimnastikas energie. 

Unu, du … la dekstra krur’

Levas sin dum la maldekstra

Sin apogas kontraŭ mur’, 

Kio estas ĝuo ekstra, 

Unu, du … nun trunkoklin’

Kun postaĵ-altiĝ’ kontrasta, 

Tiel, ke la rusta spin’

Refariĝu jun-elasta. 

Unu, du … jen sur la kap’

Dikapot sin tenas bone; 

Unu, du … ĵus forta frap’

Bruis ĉe la pord’ ordone\! 

Pliinsistas jam la bru’, 

Kvazaŭ dum koler’ arpeĝoj, 

Kun minaco de detru’

En la nomo de la leĝoj. 

”Nun malfermu, civitan’”, 

De ekstere sonas peto, 

”La policokapitan’

Al vi venas por enketo\!” 

Dikapot ĉe l’pordo-ans’

Sur sin metas tablotukon, 

76

LA STRANGA BUTIKO

eLIBRO

ĉar en ĉiu cirkonstanc’

Oni montru bonedukon. 

Li malfermas sen protest’ …

Jen ĉe l’pordo vir’ postenas

Dum, pro lia stranga vest’, 

Sinjorino preskaŭ svenas. 

Tuj la viro diras: ”Nu, 

ŝajnas, ke ni trafis ĝuste:

Nuda sube de l’genu’

Nuda ankaŭ ĉirkaŭbruste. 

Danku Dion, sinjorin’, 

Ke — \(la mezon inkluzive\) —

Li almenaŭ parte sin

Kovras, kvankam primitive. 

Tiel statas la afer’”, 

— Li al Dikapot pretendas:

”Kontraŭ via nud-aper’

Tiu sinjorino plendas, 

ĉar vi trude dum maten’

Strange vin metamorfozas; 

ĉe l’fenestro, sen kurten’

Vi tutnuda vin ekspozas\!” 

”Jes, sinjoro, tiu scen’ — ” 

Nun la sinjorin’ impone

77

LA STRANGA BUTIKO

eLIBRO

Diras — ”estas abomen’, 

Kiu ĝenas min persone.” 

”Sed permesu”, — Dikapot

Vigle provas sin defendi, 

”Ja ne temas pri komplot’

Por vin iel ajn ofendi, —

Nur honeste, kun fervor’, 

Kiel Higien’ indikas, 

Mi dum frumatena hor’

Pro la sano gimnastikas. 

Krome, vi konstatu, ke l’

Plej proksima dom-najbaro

Loĝas je duona mejl’

De ĉi tiu trotuaro\!” 

”Fakte, ja ne estas ŝanĉ’”, 

— Nun la policist’ komprenas, 

”Ke je tiu ĉi distanc’

La sinjoro iun ĝenas.” 

Tiam la ĉastemulin’

ĵuras pure kaj lojale:

”Kredu, ke mi vidas lin

Per … binoklo tre detale.” 

78

LA STRANGA BUTIKO

eLIBRO

Nigra tago

Okazi povas, ke kelkfoje

— Kvazaŭ vi portus sarkofagon —

Vi rampas tra la viv’ senĝoje

Kaj fakte havas ”nigran tagon”. 



\* \* \*
¯i komenciĝis jam matene


Kun peĉ-aŭgura malfavor’, 

ĉar via vekhorloĝ’ kretene

Ne bruis je la ĝusta hor’, 

Kaj tial sekvis ordinare, 

Ke dum rapida raz-klopod’

Vi vundis vin, — kaj temp-malŝpare Nun lavi devis vin per jod’ …

Jen la kolum-buton’ obstine

Incitis vin pro stulta spit’, 

¯is kiam ĝin vi fine … fine …

Retrovis ie sub la lit’\! 

Vi trinkos iom nun da kafo, 

Sed — kuirita en infer’ —

79

LA STRANGA BUTIKO

eLIBRO

¯i estis brula kiel lafo

Kaj vi forkuris en koler’; 

Por trafi tramon ĉe l’stacio

Vi havis premon de ciklon’, 

Sed al hundaĉ’ ne plaĉis tia, 

¯i kaptis vin je l’pantalon’, 

Kaj ĝiaj dentoj la detruon

Pli ”funde” faris ol skalpel’: Sur la postaĵo larĝan truon

Vi honte maskis per ĉapel’\! 

En l’oficejon tre malfrue

Vi venis je la deka hor’, 

Dum la kolegoj pli ol brue

Akceptis vin per moka ˛or’; 

La ĉefo ankaŭ ne gratulis

Vin, malgraŭ lerta ŝajn-ekskuz’, Kaj grumblopreta vi makulis

La kontolibrojn pro konfuz’ …

Post taglabor’ vi volis spiri

En paca hejmo sen ĉagren’, 

Sed vanis tion ĉi esperi, 

ĉar vin atendis nova pen’:

L’ edzin’ kriaĉis kun la bubo, Kaj bruligita estis riz’\! 

80

LA STRANGA BUTIKO

eLIBRO

Vi kuris for, — sed en la klubo Kasisto petis pri l’kotiz’\! 

Vi tiam en gazetoj provis

La ĝojon trovi de l’vesper’, 

Sed en gazetoj, ve\! … vi trovis Nur artikolojn pri Scherer’ …

Vi hejmeniris — \(por protesti\) —

Pli frue do ol laŭ kutim’

Kaj vidis tial… sin revesti

L’ edzin-amikon en intim’\! 

Vi ĝemis nun, ĉar ĉi eksceso

Transpasis forton kaj imagon, 

Kaj nete restis la impreso, 

Ke vi travivis … ”nigran tagon”. 

81

LA STRANGA BUTIKO

eLIBRO

Konsentite

Bone, — vi volas dorloti min

Kvazaŭ mi estus ankoraŭ infano, Eta infano sur via sin’, 

Kiun vi tenus je l’mano. 

Bone, — do lulu kaj vartu min

¯oje pro mia balbuta babilo, 

Kaj — antaŭ ĉio — savgardu min De malagrabla morbilo\! 

Estu kompleta la komedi’:

Kiel pupeton vi povas min ŝminki, Sed — mi petegas, pro l’bona Di’: Donu nun ankaŭ por trinki\! 

82

LA STRANGA BUTIKO

eLIBRO

Laŭ vidpunkto de heliko

Printempo pulsis tra l’ĝarden’, Petolo tiklis la naturon; 

En freŝa roso de l’maten’

Heliko flaris aventuron…

Precize… ĉarma helikin’

Vekiĝis meze de legomo

Kaj scivoleme tiris sin

Kokete el la konka domo. 

ĉu estas io sur la ter’

Pli bela, nobla, eleganta

Ol tiu helikin-aper’? 

\(Almenaŭ por helik’ amanta?\)

Pli ol poeto la helik’

Reteni povas siajn sentojn, 

Li ne deklame per lirik’

Diskrias ilin sur tegmentojn, 

Sed tamen kreskis pli kaj pli

Nun lia kor’ kaŭĉuk-elasta

¯is kiam lia dom’ al li

Subite ŝajnis tro malvasta. 

83

LA STRANGA BUTIKO

eLIBRO

Neeble nun akcepti ŝin

ĉe li kun ama reciproko, 

ĉar por helik’ kaj helikin’

En unu dom’ ne estas loko\! 

Kaj vi mensogis, ho poet’, 

Per tiu verso kaj deklaro, 

Ke… ”plej malgranda kabanet’

Sufiĉas al amanta paro …” 

Kruela moko de l’destin’, 

Ke malgraŭ propra konkkastelo

Heliko nun kaj helikin

Sin treni devis al … hotelo\! 

84

LA STRANGA BUTIKO

eLIBRO

Mi sonĝis dum nokthoro

\(Lirika poemo kun komentario\)

Mi sonĝis dum nokthoro…

\(Pardonu, Heinrich Heine, 

¯i estas monopolo

De multaj homoj ŝajne.\)

Mi sonĝis dum nokthoro …

\(Pro manĝo tro abunda, 

Laŭ diro de l’doktoro

Mi estas sonĝfekunda.\)

Mi sonĝis dum nokthoro…

\(… kaj fakte sonĝinkubo

Formiĝas per vaporo

El plena stomaktubo.\)

Mi sonĝis dum nokthoro…

\(— Se mi pri kio dirus, 

De ŝtata prokuroro

Atenton mi altirus\!\)

Mi sonĝis dum nokthoro …

\(Sed ĉu vi nun ne kredas, 

Ke ĉiu sonĝaŭtoro

Normalajn homojn tedas?\)

85

LA STRANGA BUTIKO

eLIBRO

Averto

Vi estas vendistino en urba magazeno Kaj de ŝminkaĵoj pruntas la sanon de l’vizaĝo, ĉu tial vi forgesis pri hejmo kaj deveno Dum via patro tondas la hundojn de l’vilaĝo? 

Se foje — tre malofte — parade vi revenas Al hejma kabaneto tagmezon dum dimanĉo, Afekte ĝian lingvon jam ne plu vi komprenas Kaj honte vi ignoras eĉ trajtojn de l’fianĉo. 

Mi amas vin, Salika, — mi rajtas do riproĉi, Ke vi la nazon portas tro super la nivelo; Ke vi aspektas kvazaŭ vi celus tuj dekroĉi Per aroganta movo la stelojn de l’ĉielo. 

Fiera vendistino, vin kaptis iluzio Kaj vane vi esperas plenumon de l’miraklo, ĉar ĉe l’altara pompo de via falsa dio Vi genufleksas antaŭ malplena tabernaklo. 

Revenu sur la vojon signitan de l’destino, Forgesu kavajn vortojn de danda kavaliro, ĉar kiam rozoj velkos, — la dornojn, vendistino, La kavaliro lasos al simpla… kala viro. 

86

LA STRANGA BUTIKO

eLIBRO

Tro homa sorto de iu neĝhomo

”Inter la homoj li estis nur homo Nerimarkita en fluo de l’viv’ …” 



\* \* \*
Estis modesta nur neĝa atomo


Treme sidanta sur montodekliv’; Tiam okazis, ke vento kaprice

Blovis sur ĝin kun afabla obstin’; —

Tiel la vento kelkfoje ofice

Vojon elektas de nia destin’. 

Nia atomo fariĝis neĝero, 

Kiun la vento tenadis en rul’; Vigle malsupren\! — kaj antaŭ vespero Nia neĝero jam estis neĝbul’. 

Knaboj ĝin trovis sekvantan matenon ĉe la piedo de l’monto kaj plu Rule ĝin puŝis sur ludoterenon, Kie daŭriĝis de l’bul’ evolu’. 

87

LA STRANGA BUTIKO

eLIBRO

Mire la knaboj pri ĝia konturo

¯ojis, — kaj lerte el tiu neĝkvant’

Baldaŭ leviĝis en ombro de muro Homomajeste la neĝogigant’. 

Baskojn de l’frako vivige agitis Vento petola tra vintra pejzaĝ’; Du karbopecoj perfekte imitis

Homan rigardon en lia vizaĝ’. 

Brave minace, kun pluvoombrelo, Firme li staris sur piedestal’; Jam rekompence pro longa fidelo Sur lia brusto orbrilis medal’…

Nun fanfarone li levis la nazon, Nazon imponan en form’ de kukurb’, ĉar por fieri li havis okazon: Venis aklami lin tuta la urb’. 

ĉiuj admiris la belan statuon, Rime prikantis lin moda poet’, Kelkaj eĉ havis kun li intervjuon, Kiun \(kun bildoj\) publikis gazet’. 

Tiam li estis la plej populara Homo de l’urbo, — li estis idol’, Tiel, ke burĝo eĉ laŭdoavara

Diris: ”Al tiu nur mankas parol’\!” 

88

LA STRANGA BUTIKO

eLIBRO

Iun matenon — \(klarigu laŭvole Tian miraklon, — ĝi estas ja fakt’\) —

Nia neĝhomo diskutis parole

Kun admirantoj pri nova kontrakt’:

”ĉar disvastiĝis tra l’mond’ mia gloro, Kial modesti en ombro de mur’? 

Kadro pli brila el suno kaj oro Bone konvenus al mia statur’.” 

Certe, li pravis, — kun mil priatentoj Oni lin ŝovis ĝis suna teras’…



\* \* \*
Kaj post tri tagoj nur kotaj fragmentoj; Restis memore pri pompa neĝmas’. 


89

LA STRANGA BUTIKO

eLIBRO

Vagonrestoracio

En vagonar’ … Tra l’koridor’

La subkelner’ rapidas

Kaj sonorilon kun fervor’

Faklerte li agitas; 

Per majstra sving’:

Glingling’… glingling’…

¯i estas la signalo. 

Samkiel tigroj, al regalo

La malsatantoj el la kaĝo

Sin premas, puŝas, vin kontuzas Kaj iom honte sin ekskuzas:

”Necesas manĝi dum vojaĝo\!” 

Tagmanĝo-hor’, — stomako-hor’…

La manĝavida procesi’

Pilgrimas tra la koridor’

Al la vagonrestoraci’. 

Tangante aŭ Vit-dance, 

Skuate kaj balance

Sed tamen kun obstino

Vi trapenetras lerte

¯is… ĉarma solulino. —

— \(ĉe ŝia tablo, certe, 

90

LA STRANGA BUTIKO

eLIBRO

En la vagonrestoraci’

Naskiĝos am-konversaci’.\) —

Sed tie en la manĝvagon’

La ĉefkelner’ ordonas; 

Arbitre, jes, — ne laŭ bezon’, Sidlokojn li disdonas. 

Li ŝin sidigas sen demand’

ĉe tablo nur duloka

Izole apud juna dand’

Afekte tro provoka, 

Dum vin li ŝovas, ve-ho-ve\! 

Kun trio de la Sav-Arme’…

Nun komenciĝas la ĵonglad’

Per fork’, tranĉilo kaj kuler’, Kaj nur perfekta akrobat’

Sin nutri povas sen sufer’, 

ĉar pro la sku’ de l’vagonar’

Moviĝas via manĝilar’. 

La supteler’ kun vermiĉel’

Turniĝas kiel karusel’, —

Se fine vi ĝin paralizas, 

Jen la botelo mobilizas

Kaj via glaso improvizas

Vetkuron al najbara glas’

Dum la kelnero en ekstaz’

Germane diras: ”Was ist das? ” \(1\) 91

LA STRANGA BUTIKO

eLIBRO



\* \* \*
Kaj malfaci1e estas plu


Atingi al la buŝotru’. 

Nu, vere, perkulere

Ne ŝajnas tro danĝere, 

Sed per la fork’ kun dentoj pikaj La provoj estas pli komplikaj

Kaj celmaltrafe

Preterpafe

Vi tuŝas meze de la vang’, 

El kiu fluas varma sang’

Dum la kelner’ kun interes’

Hispane krias: ” \!Eso es\! ” \(2\) Por trinki sekvas nun ekzerc’

Simila al malbona ŝerc’, 

¯is fine, je la kvina prov’, 

La glason vi sukcese levas

Kaj ĝojas pri la buŝotrov’

Kaj jam pri bona trinko revas, Sed ĉar tunelo vin englutas, 

Vi nun baraktas en mallum’

Kaj vian plenan glason ŝutas

En apertaĵon de l’kolum’

Dum la kelner’ — \(aŭ kiu ajn\) —

Demandas angle: ”Does it rain?” \(3\) La glason vi formetas honte

Kaj ĵuras, ke de nun, estonte

92

LA STRANGA BUTIKO

eLIBRO

Vi ne plu trinkos sub tunel’, 

Eĉ ne el suĉbotel’…

Nu, fine, oni nun eliras

El la tunelo kaj … vi miras, 

ĉar dum mallum’ vi metis glason En la teleron de najbar’

Kaj pardonpete pri l’fuŝfar’

Vi nun… renversas lian tason

Dum la kelner’, post inventar’, Konstatas france: ” Quel bazar\! ” \(4\) La vagonaro malrapidas, 

Eĉ haltas tempon ĉe staci’; 

ĉi tiun tempon vi profitas

Por nutri vin sen rotaci’. 

Entute estas tre agrable

Sidadi firme apudtable …

Bruanta skuego\! 

Skuanta bruego\! 

Alarmparol’:

”ĉu karambol’?” 

Konfuz’, 

Kontuz’, —

ĉar sen averto, sen signal’, 

Laŭ manier’ de kanibal’

Kaj laŭ sistemo de barbar’

Kun la dormema vagonar’

93

LA STRANGA BUTIKO

eLIBRO

Kontaktis ĵus lokomotiv’\! 

Sufiĉas tiu ĉi motiv’, 

Por ke nazumo via tuj

Fordronu en la kompotuj’ …

Silente nun kaj kun metod’

Vi fiŝkaptadas en kompot’

Por savi ĝin de la pere’

Sur fundo kompotuja, 

Dum tiuj de la Sav-Arme’

Hebree kantas: ” Haleluja\! ” 

Refoje jam vi povas miri, 

ĉar vi konstatas ĵus, ke vi

Forgesis ja malsupreniri

Dum lasta halto ĉe l’staci’\! 

Kaj la kelnero provas blagi

En Esperanto: ” Volu pagi\! ” 



\* \* \*
Digesta hor’, siesta hor’, 


La ŝveloventra procesi’

Formigras tra la koridor’

El la vagonrestoraci’…

\(1\) ” Kio estas tio? ” 

\(2\) ” Tiel estas\! ” 

\(3\) ” ĉu pluvas? ” 

\(4\) ” Kia bazaro\! ” 

94

LA STRANGA BUTIKO

eLIBRO

Du ŝaradoj

por komencantoj

I. 

L’ unua estas forta lim’

De posedaĵ’. — La dua same. 

L’ unuan ofte loĝas cim’, 

La duan ankaŭ … same. 

L’ unua ofte ĝemas, 

Se traboj tro ĝin premas. 

La dua same. 

La tuto, kvazaŭ voĉ’ de l’vent’, Avertas nin pri malkontent’. 

II. 

L’ unua estas forta lim’

De posedaĵ’. — La dua same. 

L’ unua ofte el kutim’

Naskiĝas. Kaj la dua… same. 

Vi ĉe l’unua haltas, 

Se ne, vi supersaltas. 

ĉe l’dua same. 

La tuto tiujn siluetas, 

Kiuj verslibrojn ne aĉetas. 

\(Solvoj ĉe la fino\)

95

LA STRANGA BUTIKO

eLIBRO

ŝarado

por progresintoj

Tri partojn havas mia tut’, 

Kaj ĉiu part’ memvive staras ; La tuto, kvazaŭ festsalut’, 

El nigra nokto tagon faras. 

L’ unua parto tre utilas

En multa senc’, kaj laŭ profil’-

Aŭ fronto-vido ĝi similas

Al instrument’: ĝi estas il’. 

La dua vastan sencon havas, 

¯in ne limigas neta lum’, 

Sed tio ĉi neniel gravas, 

Ni diru nur: ĝi estas um’. 

La tria estas pli preciza:

¯i kulpas pri la homdestin’, 

Pri perd’ de l’lando paradiza

Kaj tiel plu … ¯i estas in’. 

Do tiel staras la problem’:

Tri partojn mia tut’ entenas; 

Vi ilin konas, — nun vi mem

La nomon de la tut’ divenas. 

96

LA STRANGA BUTIKO

eLIBRO

Antaŭsignoj

En tiu temp’ ni estis bando

Ne el paper’, ne el kartono, 

Ne kiel kotiljongirlando, 

Sed brava band’ el fajroŝtono. 

Hej, kiel ŝprucis la fajreroj, Se kun filistroj ni petolis\! 

Knabinoj virtaj en kameroj

Sin riglis dum ni preterbolis. 

Kokritaj edzoj nin rigardis

Okulminace kaj detrue

Kaj siajn edzinetojn gardis

Pli bone nun, sed tro malfrue\! 

La mastroj de diboĉbutikoj

Nin timis kiel nigran peston, 

ĉar ni porpage per urtikoj

Al ili tiklis la post… keston. 

La hundoj de l’kvartalo same

Evitis niajn noktpatrolojn, 

Se ne, ĝis la mateno lame

Ili posttiris kaserolojn. 

97

LA STRANGA BUTIKO

eLIBRO

Finiĝis fars’, — la tempo pasis, Ni burĝe portas nun titolojn, 

La Viv’ de longe jam frakasis

Tiamajn revojn kaj idolojn …



\* \* \*
Antaŭ nelonge ni retrovis


Nin ĉiujn ĉe amik’ komuna

Kaj vane komplimenti provis

Reciprokante: ” ĉiam juna\! ” 

ĉar la tempiojn — sen riparo —

Anserpiede stampas faldoj, 

Kaj la ĉapitro de l’hararo

Prezentas sin kun debetsaldoj. 

Jen kiu per avida ŝmaco

Fumadis dum studentaj jaroj

La remburherbojn de l’matraco, Nun pompas kun baroncigaroj; 

Alia, kiu tro aŭdace

Konstruis sur epikurismo, 

Nun marŝas peze, kaj grimace

Li plendas jam pri reŭmatismo; La tria, kiu cikoniojn

Asistis dum noktvivo peka, 

Nun pie flustras litaniojn

98

LA STRANGA BUTIKO

eLIBRO

Kaj hejmeniras je la deka; 

La kvara vivis per pruntpreno

Aŭ dank’ al senprovizaj ĉekoj; Nun estas lia entrepreno:

Pruntdoni kontraŭ hipotekoj\! 

Ve\! kamaradoj, jam aŭtune

Pri l’vintro nin avertas signoj; Ni baldaŭ kantos ĉiuj kune

La faman kanton de la cignoj. 



\* \* \*
Ni maljuniĝis, evidente, 


Sed pleje maljuniĝis tiu, 

Kiu admonis nun lamente, 

Ke ni ne tiel laŭte kriu, 

” ĉar, ” diris li al ni konfide, 

” Filino mia min ĉagrenas, 

ŝi … plidikiĝas tro perfide, 

Kaj tion mi ne plu komprenas… ” 

” Ho, kara nia, ” tuj ni ˛oris, 

” Vi kadukiĝis efektive:

Bruligi, kion vi adoris, 

Signifas morti jam dumvive\! ” 

99

LA STRANGA BUTIKO

eLIBRO

”Monismo” 

aŭ meditoj pri senmonaj tempoj Jam delonge ĉiu rozo

Velkis for…

Estas nun l’apoteozo

De funebra flor’. 

Kiu semis tian semon, 

Mi ne scias, sed malkaŝe

Mi renkontas ” krizan temon ” 

Sur la vojo ĉiupaŝe. 



\* \* \*
Belaj estis en Borshaloj


Tiuj baloj kurzofortaj; 

Ili estas nun falbaloj

Pro la kurzoj senrisortaj. 

Eĉ la firma ora Pundo

Falis dum freneza danc’

Kaj ĝemante pro la vundo

Kuŝas nun en ambulanc’. 

Forte staras nur l’idolo

De l’or-bova Di-Dolar’

100

LA STRANGA BUTIKO

eLIBRO

Kaj jam lamas farandolo

De l’alia idolar’. 

Mona ˛ino estas mito

El pratempo al ni kara; 

Or-Dinaro — \(jes, sen sprito\) —

Estas nun neordinara\! 

La Peseto ne pezegas

Multe dum financturnir’, 

Kaj post falo oni flegas

Vundojn de la kava Lir’. 

ĉu validas plu simbolo, 

Se ĝi estas sen valor’? 

Tial nun … sen mono polo

Frostas en la Koridor’. 

Kiu havas la or-keston

Brue ridas tra l’fenestro, 

ĉar koncerton kaj fastfeston

Gvidas li, la or-kest-estro. 

ĉar li havas or-provizon, 

Li nun estas bonhumora, 

Sed li spertos la surprizon:

Or-provizo … proviz-ora\! 



\* \* \*
101


LA STRANGA BUTIKO

eLIBRO

Iam konto en la banko

Estis certa, fera konto, 

Sed vidiĝis la dorsflanko:

Nun ĝi estas fe-rakonto. 

Kaj akcioj\! — Ili havis

Longajn dentojn kaj kun rentoj Manĝis, kion ni ne savis. 

… Tiaj estas akci-dentoj\! 

ĉiuj belaj tempoj pasis, 

Al ni restas nur paper’, 

En la kasoj sin amasis

Lastatempe nur aer’. 

Per aero, ne per ĉekoj, 

Nun ni pagas ĉiun tagon; 

Ne novaĵo\! ĉar la grekoj

Konis jam… l’aeropagon\! 

Kun la saĝa Salomono

Ti-al ni konkludas nun, 

Ke neniu zorg’ pri mono

”Estas nova sub la sun’.” 

102

LA STRANGA BUTIKO

eLIBRO

Lamentado

Ho triste povra, dura sort’

De la moroz-obskura vort’ \! 

Tenere aŭ lascive

Mi strebas volitive

Ascendi al sublima sfer’, 

Eskapi el obscena strat’, 

Tra virga spac’ de l’stratosfer Fordrivi fluse kun beat’\! 

A˛, a˛ \! — Anstataŭ pimpe

Alaŭdjubili al la lum’

Ja licas nur sengrimpe

Langvori en mucida hum’. 

Perversa fato sur mi pezas:

La tradici’ min ne aprezas, 

Agnoskas min nur kun fobio

Obtuz-aŭdace la prolet’; 

Mi vivas nur per stipendio

Parcimonia de poet’ …

Prononci min ja ŝajnas tiklo

Provoka kontraŭ l’idiom’, 

103

LA STRANGA BUTIKO

eLIBRO

Mi tial ŝimas en ventriklo

De sinekzalta histrion’; 

Filistroj min en blinda hast’

Damnante sakras nur bombast’, 

Mi sekve restas la mizera

Enigmo esotera. 

Kaj se vi darfus, per pafil’, 

Lugubra ido de la Vermo, 

Vi min ekspedus al ekzil’, 

Aŭ al geheno, al ekstermo, 

Kaj tamen: Estas mi la Fil’

De generanta lumo-pil’, —

La pil’ de l’nova termo\! 

Ho filoj

De piloj, 

Preparu vin al skerm’

Pro ĉiu nova term’, 

ĉar aŭtentikaj filoj

De l’Fundament’ la vojon baras Kaj ĉe la novaj termo-piloj

Nun taciturne gardostaras …

ĉu hurli do? — Ne estus fajne\! 

Anstataŭ tio ni sen halt’

Preparu nin al ŝtormosalt’, 

ĉar tre probable plej verŝajne Aperos baldaŭ Efialt’\! 

104

LA STRANGA BUTIKO

eLIBRO

Japana balado

Sur ondoj de la ŝin-ko-pan’

Facile glitas la sampan’ …

La gejŝoj kantas aŭ babilas

En eta dom’ el silkpaper’; 

La ĉerizujoj jam similas

Al florpejzaĝ’ dum sonĝ-aper’; Pri paco revas, pac’ intima, 

La nobelulo Piroŝima …

Sur ondoj de la ŝin-ko-pan’

Facile glitas la sampan’ …

Sed pac’ intima ne ekzistas

Por hom’ signita de la mort’, 

Kaj peze Piroŝima pistas

Amarajn pensojn pri la sort’:

Pro polvo sur reputacio

Mortdevon diktas tradicio\! 

Sur ondoj de la ŝin-ko-pan’

Facile glitas la sampan’ …

Kaj Piroŝima la fatalon

Akcepti volas sen rifuz’, 

Sed li ne ŝatas glavoŝtalon, 

Almenaŭ ne por propra uz’; 

105

LA STRANGA BUTIKO

eLIBRO

Utile ŝajnas do pripensi

Kiametode sin atenci. 

Sur ondoj de la ŝin-ko-pan’

Facile glitas la sampan’ …

Ho kiel do forviŝi polvon

De la honoro, bona Bonz’? 

Sed Piroŝima trovis solvon

Bonŝance en gazetanonc’; 

Kaj tuj li sendas sian filon

Aĉeti la harkreskigilon. 

Sur ondoj de la ŝin-ko-pan’

Facile glitas la sampan’ …

La filo jam revene trotas

Kun la mirakla haro-sap’, 

Kaj Piroŝima tuj ekfrotas

La tutan supron de la kap’. 

— ĉu nun necesas plue diri, 

Ke li sukcesis … ” har-akiri ”? 

Sur ondoj de la ŝin-ko-pan’

Facile glitas la sampan’ …

106

LA STRANGA BUTIKO

eLIBRO

Homoj ĉe l’marbordo

Mi vidis ilin ĉe l’marbordo

En bankostumo, sen rembur’, 

Reveni al natura ordo, 

Al pralinioj de l’figur’ ; 

Mi vidis ilin sen glazuro, 

Sen ŝminkoŝel’ de l’civiliz’

Kaj kiaj ilin la naturo

Prezentis iam: … sen ĉemiz’ …



\* \* \*
Vestita nur per inkognito


La baronin’ ne pensas plu

Pri teda devo de vizito

En la salonoj de l’enu’; 

Kaj se mi fidas al lorneto, 

ŝi liberigis de bandaĝ’, 

De brustoŝnuroj kaj korseto

La ĉarmojn de matura aĝ’. 

Sed tiuj ĉarmoj sen hezito

Aplikas sekvon de l’instru’

107

LA STRANGA BUTIKO

eLIBRO

Kaj siavice, por vizito, 

La mamoj kuras al genu’ …

El kio ni konkludas prave

Eternan veron de l’maksim’ :

” Se la natur’ nin tenas sklave, Pli sklave tenas nin kutim’\! ” 



\* \* \*
ĉe l’mara bordo eĉ ministro


Sin kredas en la paradiz’, 

Kaj li dum ripoziga distro

Forgesas grincon de la Kriz’; 

Li ludas nun kun sia filo

Kaj donas pruvojn de kapabl’

Farante per ludŝovelilo

Profundajn truojn en la sabl’ …

Ne diru, ke mi moke ŝercas

Per senpripensa rimo-ĵet’\! 

Li tre verŝajne sin ekzercas

Por … fari truojn en budĝet’. 

El kio ni konkludas prave

Eternan veron de l’maksim’:

” Se la natur’ nin tenas sklave, Pli sklave tenas nin kutim’\! ” 

108

LA STRANGA BUTIKO

eLIBRO

Sinjoro Hak. — Ni lin suspektas Pri novriĉula pozici’. 

ĉar sinjorino Hak aspektas

Kiel juvelekspozici’; 

Li tre riĉiĝis, — jes ni scias, Sed kie do? En kiu fak’? 

Aŭskultu, — nun konversacias

Kun la edzin’ sinjoro Hak:

” Se tiuj nudaj hom-amasoj

Nun sekvus min kun karn’ kaj ost’, Cent kilometrojn da kolbasoj

Mi farus je malalta kost’\! ” 

El kio ni konkludas prave

Eternan veron de l’maksim’:

” Se la natur’ nin tenas sklave, Pli sklave tenas nin kutim’\! ” 

Kaj bankieron ni invitis:

” Nin akompanu al la grot’, 

ĉar vi neniam ĝin vizitis, 

Alkuru do kun ban-trikot’; 

Ni tie banos nin libere

Sen ia timo de delfen’, 

ĉar tiu groto taŭgas vere

Mirinde kiel ban-basen’\! ” 

109

LA STRANGA BUTIKO

eLIBRO

Li tiam preĝis al ĉielo

Tremante kvazaŭ pro komplot’:

” Ho bona Di’ de Izraelo, 

Protektu min de la … bangrot’\! ” 

El kio ni konkludas prave

Eternan veron de l’maksim’:

” Se la natur’ nin tenas sklave, Pli sklave tenas nin kutim’\! ” 

110

LA STRANGA BUTIKO

eLIBRO

Brumm kaj Pipenbek

I-a Etaĝo

Du amikoj

Du amikoj tre intimaj

Jam de jaroj pli ol dek

— \(Kvankam mense ne proksimaj\) —

Estas Brumm kaj Pipenbek. 

Brumm severmiene partas

La sekecon de skelet’

Kaj pofunte li eksportas

Piajn pensojn de asket’. 

Pipenbek dikega estas

Pekemulo kun cinik’; 

Nur barakte li digestas

La predikojn de l’amik’. 

Tial ambaŭ sin renkontas

Kiel fajro kaj glaci’, 

Kaj porpruve mi rakontas

Pecojn de l’konversaci’ …



\* \* \*
111


LA STRANGA BUTIKO

eLIBRO

II-a Etaĝo

La malbonaj argumentoj de Pipenbek Iun tagon, senavize

ĉe l’amiko venis Brumm, 

Kaj li trovis lin surprize

Dum senhonta amindum’:

Tie Pipenbek prezidis

Al intima idili’, 

Tie virineto sidis

Sur la sofo apud li. 

Tiam Brumm pri l’katastrofo

Blekis per tremanta voĉ’:

” Ve \! — Sur sia propra sofo

Li sin donas al diboĉ’\! ” 

” He pardonu ”, furioze

Pipenbek nun grakis pli, 

” Ni ĵus studis serioze

Iom da filozofi’. 

Se vi estus filozofo

El la skol’ de l’realism’, 

Vi komprenus, ke la sofo

Estas bazo de l’… Sofism’\! ” 

Brumm ĉikane reparolas:

” Tio ŝajnas stranga stud’, 

112

LA STRANGA BUTIKO

eLIBRO

Vi kaj ŝi ekscite bolas

Kiel par’ dum am-prelud’ … ” 

Pipenbek responde bruas, 

Ke per seka teori’

Ni ne tiom nin instruas, 

Kiom per alegori’. 

” Nun komprenu, apostolo, 

Ke ni bolis tie ĉi, 

Nur ĉar ĉiu … para bolo

Estas mem alegori’\! ” 



\* \* \*
III-a Etaĝo


Brumm siaflanke provas spriti

Iun tagon Brumm promenis

Tute sola tra l’arbar’, 

Kiam jen renkonte venis

Sur la vojo iu par’ …

Kaj indigne Brumm rekonis

La amikon Pipenbek, 

Kiu kun virin’ friponis

Sur la lim’ de l’Sesa Pek’. 

Sed tuj Pipenbek frivola

ŝiris sin el la brakum’, 

113

LA STRANGA BUTIKO

eLIBRO

Lasis la virinon sola

Kaj alkuris nun al Brumm:

” Ho karega, ĝis ĉi tie

Vin kondukis bona vent’\! ” 

Brumm respondis ironie:

” Dankon pro la kompliment’. 

Sed mi vidas ke mi ĝenis

Vin dum ĉarma rendevu’, 

ĉar jam antaŭ ol mi venis, 

ŝajnas, ke vi estis du\! ” 

” Tro severe vi mezuras ”, 

Pipenbek ekskuzis sin, 

” Mi sincere al vi ĵuras, 

Ke mi eĉ ne konas ŝin. 

Estu certa, ke resume

Mi ne estas tia brut’, 

Nur … apenaŭ palpebrume

Mi respondis al salut’. ” 

” Jes, sendube, — palpebrume ”, Brumm konkludis, — ” bone, sed

… Palpe multe pli ol… Brumm’e, Tio estas mia kred’\! ” 



\* \* \*
114


LA STRANGA BUTIKO

eLIBRO

IV-a Etaĝo

Brumm kaj Pipenbek parolas pri la vetero Iun tagon, frumatene

Ambaŭ marŝis tra la land’, 

Kiam sinjorin’ senĝene

… ” Strange sidis ” ĉe l’vojrand’ …

Pipenbek ĉi tiun bildon

Tuj absorbis kun avid’; 

Brumm permane faris ŝildon

Por protekti sin de l’vid’, 

Kaj por kapti bonintence

La atenton de l’amik’

Brumm parolis nun sentence

Pri l’vetero kun taktik’:

” Bela tago, mia kara, 

Vere dolĉa majmaten’, 

Majmateno senkompara

Por ekskurso kaj promen’ … ” 

Pipenbek konsentis plene

Kaj respondis kun komplez’:

” Jes, hodiaŭ frumatene

Estas … bela postaĵmez’\! ” 

Al mia bona amiko, Jan Kostecki. 

115

LA STRANGA BUTIKO

eLIBRO

Vi resaniĝis\! 

Mi ĵus konstatis, kara Jan, 

Ke reprosperas via san’

Samkiel kverko; 

Sen febro nun kaj sen kolik’

Vi floras kiel florbrasik’

En grasa sterko\! 

Sed kio resanigis vin? 

ĉu talisman’, ĉu medicin’? 

ĉu pentofaro? 

Ha, kia ŝerc’, — mi scias, ke

Eĉ ne sukcesis helpo de

… Veterinaro\! 

Mi longe pensis pri la kaŭz’

De via kontraŭvivo-naŭz’

Kaj min konvinkis

La fakto, ke vi febris nur, 

ĉar peke kontraŭ la natur’

Vi … akvon trinkis\! 

ĉu vi memoras? — Jes, ĉe mi

Vi tiel tede petis pri

Freŝ-akva guto, 

Ke mi konsentis pro la pac’, 

Kaj vi … ĝin trinkis sen grimac’

Samkiel bruto\! 

116

LA STRANGA BUTIKO

eLIBRO

Kunkulpa en la krima far’

Mi pente pensis pri ripar’

De ĉi blasfemo. 

Mi lavis ĝin per ruĝa vin’, 

Kaj tio ŝajne savis vin

De l’anatemo, 

ĉar mi trinkadis, kara Jan, 

¯is tia grad’ je via san’

Kaj malpereo, 

Ke sufiĉegus ĝi por re-

…laksigi regimenton de

La Sav-Armeo\! 

117

LA STRANGA BUTIKO

eLIBRO

Mia biblioteko

Kiel bravaj grenadiroj, 

Vicigitaj flank’-ĉe-flanko, 

Sur bretar’ de l’libroŝranko

Ili staras en spaliroj. 

Admirinda kern-falango, 

ĉiam preta, kun rapiroj

De l’spirit’, al militiroj

Kontraŭ la tirana Manko. 

Botelvic’ da eliksiroj

El la plej nobela sango

Donas spriton al la lango

Kaj inspiron al la liroj

Pli ol lernolibrodiroj\! 

Al Botel’ do estu danko\! 

118

LA STRANGA BUTIKO

eLIBRO

La pastro de mia vilaĝo

La pastro de mia vilaĝo komprenas, Ke lumas pli hele ol pala kandelo Sur vojoj de l’vivo afabla botelo, Kaj tial li ofte ĉe glaso vin tenas. 

Dum brava provtrinko en ombro de l’kelo De gasto cedema konfeson li prenas, Li patre admonas, pardonas kaj … benas La brandoprodukton de la mirabelo. 

La pastro de mia vilaĝo praktikas, La leĝon de Kristo kaj saĝe predikas, Ke pufaj promesoj ne ŝtopas malplenon; Kaj pli ol kantikoj la fakto edifas, Ke eĉ herezulo ĉe li ne soifas, Sed trovas ĉe l’pastro ĉielspecimenon. 

119

LA STRANGA BUTIKO

eLIBRO

Kremkaful’\! 

Ekzistas homoj, kiuj povas sidi tutajn horojn en kafejo trin-kante nur… kafon. 

Vivanta vaz’ de nostalgi’

Kaj sklav’ de l’etimologi’, 

Vi en kafejo mendas … kafon. 

Vin hezitigas nur dilem’:

” ĉu kremokaf’? — ĉu kafokrem’? ” 

Prefere mendu vinkarafon, 

Kremkaful’\! 

Vi, kremvizaĝ’, kafkarakter’, 

Pri ĉio grumblas: Pri l’veter’, Pri politik’ kaj mia pipo, 

Vi grumblas eĉ, ĉar hundo ur…

…inetis kontraŭ tablokrur’, 

Aŭ grumblas simple… pro principo\! 

Kremkaful’\! 

Neniam suka farspetol’

Nek improviza farandol’

En siaj sulkoj vin kuntrenas; 

Per pruda ” sed ”, — per ruza ” se ” 

Vi kaŝas vin de ŝercide’, 

120

LA STRANGA BUTIKO

eLIBRO

ĉar tio… ” dece ne konvenas\! ” 

Kremkaful’\! 

Vi tiel do en trinkbutik’

La rolon ludas kun cinik’

De farizeo en la templo, 

Kaj des pli mi malamas vin, 

Ke pala abstinad-doktrin’

Al mi proponas vin ekzemplo\! 

Kremkaful’\! 

En oficej’ aŭ en salon’

Vi eble estas ĉefperson’

Kaj mi respekte vin salutas, 

Sed en trinkej’, kafarda gast’, Vi kreas ĝenon de kontrast’

Kaj lastinstance mi atutas:

” Kremkaful’\! ” 

121

LA STRANGA BUTIKO

eLIBRO

Moderna anĝeluso

Meze de l’polvo kaj bruo de l’vivo Haltu medite, pasanto, ĉar ĵus Venis la horo de l’aperitivo …

Aŭdu\! Sonoras por vi l’anĝelus’ …

Tintas kristale invito de l’glasoj, Loge aromas parfum’ de l’aniz’; Vidu, sur ĉiuj trinkejaj terasoj Kuŝas peceto de ter-paradiz’. 

Frato, sidiĝu kaj mendu serene Noblan trinkaĵon laŭ saĝa prefer’, 

¯uu la tagon, — kaj danke-komprene Havu rideton por via kelner’\! 

ŝvebu tra spacoj al monda ekstremo Sur la velura flugil’ de l’forges’, —

Lasu aliajn ĉe kafo kun kremo

ŝimi en ombro de nigra cipres’. 

Meze de lumo reala aŭ reva

Inter bonhomoj vi estu bonhom’

Kaj vi facile pardonos al Eva, Ke — bedaŭrinde — ŝi manĝis de l’pom’. 

122

LA STRANGA BUTIKO

eLIBRO

Kion signifos nun burĝaj mizeroj? 

Kion fakturo de via tajlor’? 

Velkas la rozoj … paliĝos ciferoj …

Oron valoras nur ora humor’ \! 

Tiam pli alten komprena kompato Portos la koron ĝis ¯ojo de l’Viv’:

” Pacon sur tero al ĉiu homfrato\! 

… Venis la horo de l’aperitiv’ … ” 

123

LA STRANGA BUTIKO

eLIBRO

Al Paul Verlaine

” Kiam la poeto Paul Verlaine estis senmona kaj tamen soifa, la kelneroj en la latina kvartalo akceptis porpage ĵus verkitan versaĵon, kiun ili facile povis vendi al inteligentaj eldonistoj. ” 

La vivo, ĉi giganta, enigma karusel’, Sencelan bardon portis laŭ centrifuga rondo, Sed ĉie, en Parizo, Londono aŭ Brusel’

Vi ĉiam vin retrovis mizera vagabondo Kaj tamen simpatia. — Perversa, eĉ vulgara, Aŭ foje tro plorema sub niĉo de madon’, Vi restos al mi kara, kaj via verko kara, Des pli, ke ĝi ekzistas ja nur en luks-eldon’. 

ĉe bordo de l’Mozelo, en ŝirmo de arbust’

El lunpejzaĝo, kian vi sorĉe melodiis, Leviĝas kiel faŭno observe via bust’, Kaj tie, samurbano, mi ofte vin enviis…



\* \* \*
\(\*\) Prononcu Verlen’. 


124

LA STRANGA BUTIKO

eLIBRO

Se krom la naskiĝurbo mi ion ajn komune Kun vi posedas, certe, ne estas la talent’, Sed laŭ vidpunkto de la … soifo, eble kune Ni estus bela paro en nia element’\! 

Kaj tial mi envias vin, ho poet-drinkant’, ĉar dum vivtempo via kelneroj poezion Ankoraŭ alte taksis, kaj kelklinia kant’

Sufiĉis por kvitanci plej pezan adicion. 

Nu, provu do hodiaŭ porpage lasi odon Dirante al kelnero: ” Sistemo de Verlaine\! ” 

Rikane li pretendos ne koni la metodon Kaj diros banalaĵon kun rido de balen’…

125

LA STRANGA BUTIKO

eLIBRO

Angkor’aŭ\! 

” La ĉefa vidindaĵo de la Kolonia Ekspozicio en Parizo estis la fama Templo de Angkor, perfekta kopio de l’originalo. ¯i havis grandiozan sukceson. ” 

Super ĉiuj pajlkabanoj, gipspalacoj, Brilis turoj kun sennombraj bonz-grimacoj De la fama Templo de Angkor’. 

ĉefjuvel’ de l’Koloni-Ekspozicio, 

¯i pro sia mondreputacio

Monopolon havis de l’favor’. 

Sur poŝtkartoj, en gazetoj, sur l’ekrano Tricentfoje ĉiutage la tirano

Sin altrudis kvazaŭ sonĝ-obsed’, Kaj la homoj snobe pretaj al adoro Himnoblekis nur pri l’Templo de Angkoro Tiom, ke… ne ĉesis plu osced’. 

Kiam ĝin mi volis vidi proprokule, Ke mi povu kompetente kaj skrupule Juĝi mem pri l’grandioza tem’, Per okuloj ĝin mi ne sukcesis trafi: Tie sin tro multaj lasis fotografi

… Kvazaŭ ili estus Scherer mem\! 

126

LA STRANGA BUTIKO

eLIBRO

Oni fermas la butikon

Kaj nun ” ĝis revido\! ”, afabla klient’, Kun danko pro via ĝentila vizito. 

Vi venis al mi laŭ libera konsent’

Kaj nun vi foriras kun ebla profito. 

Se iam provizon da sal’ aŭ papriko Vi ree bezonos, mi firme esperas, Ke ree vi venos. — LA STRANGA BUTIKO —

Laŭ sia devizo rapide liveras. 

Al vi nun ” Adiaŭ\! ”, grumblema klient’, Vi venis ĉi tien kun nigra humoro, Kun jama intenco, pri l’eksperiment’

Kondamne raporti laŭ seka rigoro. 

Mi tial kompate, funebra amiko, Perfidas al vi la plej trafan resumon Pri tiu ĉi verko: … ” LAST-RANGA BUTIKO\! ” 

Kaj fermu nun klake ĉi tiun volumon. 

127

LA STRANGA BUTIKO

eLIBRO

Al mia anonima kritikanto

Post apero de ĉiu verko mia, mi ricevas senmanke kritikan le-teron, subskribitan X. Tiu letero, ĉiam sincera, nepedanta, venas — se mi povas fidi al la poŝtstampo — el Annecy \(Francujo\). ¯i entenas multajn utilajn rimarkojn kaj saĝajn konsi-lojn, kaj ĝin mi ĉiam legas kun granda intereso. 

Tial mi deziras esprimi ĉi tie, ne povante fari tion alimanie-re, mian koran dankon al la anonima kritikanto, al mia fide-la nekonata kliento. 

R. S. 

128

LA STRANGA BUTIKO

eLIBRO

Solvoj de la ŝaradoj

Por komencantoj: a\) mumuro. 

b\) barbaro. 

Por progresintoj: il-um-in’. 

129

LA STRANGA BUTIKO

eLIBRO

www.omnibus.se/inko

ISBN 91-7303-067-8

130





# Document Outline

+ Enhavo  
	+ La stranga butiko 
	+ Cirkulero 
	+ Oni malfermas la butikon 
	+ Optimismo 
	+ Tentado 
	+ Ne intence 
	+ Amo c'iama 
	+ Profitulo 
	+ L’ almozulo 
	+ Liriko kaj praktiko 
	+ Vilag'anino 
	+ Bona konsilo 
	+ Libertempo 
	+ Al mizantropoj 
	+ Konsolado 
	+ Tre respekte 
	+ La diversaj ag'oj de l’homo 
	+ Printempa varianto 
	+ Printempaj'oj 
	+ Majo 
	+ Pri somero 
	+ Somera varbokanto 
	+ Somero de l’amo 
	+ Somera sufero 
	+ Somera idilio 
	+ Preg'o dum somero 
	+ Muziko 
	+ Au'tunovesper’ 
	+ La horo de l’progreso 
	+ Orang'o 
	+ Ne estas diferenco 
	+ Bal… ado 
	+ Danc-rekordo 
	+ Sibilla orakolas 
	+ Epigramo 
	+ Alia epigramo 
	+ Telegramo 
	+ P. P. P.  
	+ au'  
	+ Por plenigi pag'ojn 
	+ La vidvohomo meditas 
	+ Post la operacio 
	+ La forgesita rimportreto 
	+ La propaganda tac'mento 
	+ Morgau' matene\!  
	+ Miskompreno 
	+ Radio, … adiau'  
	+ En kinematografejo 
	+ C'astemulino 
	+ Nigra tago 
	+ Konsentite 
	+ Lau' vidpunkto de heliko 
	+ Mi song'is dum nokthoro 
	+ Averto 
	+ Tro homa sorto de iu neg'homo 
	+ Vagonrestoracio 
	+ Du s'aradoj 
	+ S'arado 
	+ Antau'signoj 
	+ ”Monismo”  
	+ Lamentado 
	+ Japana balado 
	+ Homoj c'e l’marbordo 
	+ Brumm kaj Pipenbek 
	+ Vi resanig'is\!  
	+ Mia biblioteko 
	+ La pastro de mia vilag'o 
	+ Kremkaful’\!  
	+ Moderna ang'eluso 
	+ Al Paul Verlaine 
	+ Angkor’au'\!  
	+ Oni fermas la butikon 
	+ Al mia anonima kritikanto

